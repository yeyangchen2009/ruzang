　　钦定四库全书　　　　　经部九
　　瑟谱六卷　　　　　　　乐类
　　提要
　　【臣】等谨案瑟谱六卷元熊朋来撰朋来有五经説已着録是书大防以为在礼堂上侑歌惟瑟而已他莫侑为古人所重自瑟教废而歌诗者莫为之谱既作瑟赋二篇发明其理复援据古义参以新意定为一编首为瑟律图次为宫六十调图次为雅律通俗谱例次为指法次为诗旧谱凡鹿鸣四牡皇皇者华鱼丽南有嘉鱼南山有台闗雎葛覃卷耳鹊巢采繁采苹十二篇即赵彦肃所传开元十二诗谱次曰诗新谱凡驺虞淇澳考槃黍离缁衣伐檀蒹葭衡门七月菁菁者莪鹤鸣白驹文王抑崧髙烝民駉十七篇皆朋来所补次曰乐章谱为学宫释奠乐章终以瑟谱后録则古来论瑟之语也其瑟律图以中为极清之虚而不用驳姜氏瑟图二十五全用之非案聂崇义三礼图雅瑟二十三其常用者十九其余四谓之畨畨赢也颂瑟二十五尽用之又庄子淮南子均有鼓之二十五皆动之文则姜氏之説于古义有徴未可尽斥其旋宫图内所列六十调皆据律吕新书所推其十二宫则用礼记正义黄钟一林钟二之次与蔡氏黄钟一大吕二之次不同又改二变为二少少与老相应与正不相应实不如律吕新书之确又黄钟一均惟黄钟宫用七正律无射商则一正一半五变半夷则角则二正二半三变半朋来列七正律于黄钟宫之前而无射商以下不书正变及半律变半律亦不可解其乐章谱既用唐乐三和之法注曰如大吕为角则于大吕均中吕起调毕曲太簇为徴则于太簇均取南吕起调毕曲应钟为羽则于应钟均取夷则起调毕曲然于黄钟为宫无意又曰今释奠迎神或只用黄钟为宫一曲叠奏之云云按范镇皇祐新乐图记曰黄钟为角者夷则为宫黄钟之角者姑洗为角十二律之于五声皆如此率而世俗之説乃去之字谓太簇曰黄钟商姑洗曰黄钟角林钟曰黄钟徴南吕曰黄钟羽其论至明今因大吕为角而取中吕起调毕曲太簇为徴而取南吕起调毕曲应钟为羽而取夷则起调毕曲则是大吕之角太簇之徴应钟之羽而非大吕为角大簇为徴应钟为羽矣至于黄钟为宫与黄钟之宫则同一黄钟无以异也朋来既用唐制而又云只用黄钟为宫一曲叠奏岂非于意亦有所未安而为骑墙之论欤他如后録中以尧作十五之瑟见于吕览者误为乐记记忆偶疎又其小疵矣然乐律一门诸家着録琴谱为多瑟则东晋之初尚有桓伊歌曹植诗事以后传者寥寥钱起所云二十五弹夜月李商所云锦瑟无端五十者特诗人寄兴之词不必真有其事古调之仅存不过郊庙朝防备雅乐之一种而已朋来于旧谱放失之余为之考订搜罗尚存梗防史称其通晓乐律尤善鼓瑟则与儒者不通宫调而生谈乐理者尚属有殊存之犹足见古乐之遗也乾隆四十六年九月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀


　　钦定四库全书
　　瑟谱目録
　　卷一
　　瑟律图　　　　旋宫六十调图
　　雅律通俗谱例　　指法
　　卷二
　　诗旧谱
　　鹿鸣之三
　　鹿鸣【黄钟宫】　四牡【黄钟宫】
　　皇皇者华【黄钟宫】
　　鱼丽之三
　　鱼丽【黄钟宫】　南有嘉鱼【黄钟宫】
　　南山有台【黄钟宫】
　　周南之三
　　闗雎【无射商】　覃【无射商】
　　卷耳【无射商】
　　召南之三
　　鹊巢【无射商】　采蘩【无射商】
　　采苹【无射商】
　　卷三
　　诗新谱
　　驺虞【黄钟羽间夹钟角】淇澳【无射商】
　　考槃【蕤宾角】　黍离【夷则商】
　　缁衣【黄钟商】　伐檀【林钟角】
　　蒹葭【南吕商】　衡门【太簇羽】
　　七月篇
　　首章【南吕商】　二章【夹钟角】
　　三章【姑洗商】　四章【大吕角】
　　五章【应钟商】　六章【无射商】
　　七章【太簇角】　八章【应钟商】
　　卷四
　　诗新谱
　　菁菁者莪【夹钟宫】鹤鸣【黄钟宫】
　　白驹【夷则商】
　　文王篇
　　首章【黄钟宫】　二章【黄钟商】
　　三章【大吕商】　四章【大吕宫】
　　五章【大吕商】　六章【大吕宫】
　　七章【黄钟宫】
　　抑之篇
　　白圭章【中吕商】相在尔室章【黄钟商】
　　崧髙篇
　　首章【林钟商】
　　烝民篇
　　首章【黄钟商】
　　清庙【夹钟宫】　载芟【夹钟宫】
　　良耜【南吕宫】
　　駉篇　　　　末章【林钟商】
　　卷五
　　乐章谱
　　孔子庙释奠
　　迎送神【黄钟宫】盥洗升降饮福【姑洗宫】奠币酌献【春丁夹钟宫秋丁南吕宫】
　　卷六
　　瑟谱后録









　　钦定四库全书
　　瑟谱卷一　　　　　　　元　熊朋来　撰
　　夹漈郑氏曰古之诗今之词曲也若不能歌之但诵其文说其义可乎不幸章句之儒以序训相髙使声歌之音湮没无闻汉初去古未逺太乐氏以声诗肄业仲尼三百篇瞽史之徒尚能歌也奈诂训之学既胜则声歌之学日防东汉之末礼乐萧然东观石渠无补于世曹孟徳平刘表得汉雅乐郎杜夔夔老矣久不肄习所传风雅惟鹿鸣驺虞文王伐檀四篇其后左延年仅传鹿鸣以备雅乐至晋而鹿鸣又无传焉今郷饮乐宾风雅十二篇盖唐开元礼所传音谱然肄者鲜矣儒者犹不能好之况乐工乎尔雅释曰瑟者登歌所用之乐器也古者歌诗必以瑟论语三言瑟而不言琴仪礼郷饮郷射大射燕礼堂上之乐惟瑟而已歌诗不传由瑟学废也朋来按礼图乐书诸家言瑟之法以鹿鸣鱼丽周南召南桐试之应桐如诵知三百篇皆可歌可随其声音以托于旋宫之律调稍复増谱之旧谱専为郷饮而作堂上之诗皆黄钟宫堂上下合奏者皆无射商今所谱之诗或取其有益于身心可资于学问或以道古或以求志诗既不同律调亦异所谓律调者特旋宫异名使五声十二律周遍其实皆黄钟也声音之道变动周流宫调可以音求亦可以义起祀飨之诗或从其月律比兴之诗或因其物性惟所用之苦夫诗之所以动天地感神者不徒以其辞而以声音故朱文公于集传必详及其协音至瑟而益信之今为瑟谱先之以风雅颂仍以雅律通俗谱使肄者可按谱而求声并附释奠乐章而补定其谱王氏瑟书曰乐章皆可谱而特及释奠乐章者尊孔氏也以瑟律图旋宫六十调图雅律通俗谱例指法具列如左方
　　瑟律
　　世本尔雅皆曰瑟二十五具二均之声【均古韵字】陈氏乐书曰二均之声以清中双弹之第一黄钟中声十三黄钟清声【除中名曰极清不系数】其按习也令左右手互应清中声相和依钟律击数注云于瑟半身设柱子右手弹中声十二左手弹清声十二第二大吕中第十四大吕清第三太簇中第十五太簇清第四夹钟中第十六夹钟清第五姑洗中第十七姑洗清第六仲吕中第十八仲吕清第七蕤宾中第十九蕤宾清第八林钟中第二十林钟清第九夷则中第二十一夷则清第十南吕中第二十二南吕清第十一无射中第二十三无射清第十二应钟中第二十四应钟清王氏瑟书曰中虚一不用邓保信陈谓之极清如琴第一徽琴十三徽十二以象月余一以象闰正如十二徽外一徽也惟姜氏瑟图虽二十五皆入用实非古法自古瑟二均而姜五均国语曰凡丝尚宫故刘禹锡调瑟词言上下应姜法下五为正上二十为应非尚宫之义也瑟书依旧以右手弹上十二左手弹下十二上下各自能成曲所贵上下寛急相济两手同声相应自然应律合节四清以右手専弹之






















　　内图活转以宫字加所用律则商角徴羽皆定一宫三商五角八徴十羽此大小间勾所由出少宫少徴即变宫变徴每律各间一辰宫羽角徴间两辰近宫生少宫近徴生少徴隔八相生至对宫而七音备矣五声十二律还相为宫成六十调【毎律有宫商角征羽可起调惟少宫少徴不以起调也】应六十甲子【六甲五子为六十日六律五声为六十调】六十调即十二律也十二律一黄钟也
　　宫商角少徴徴羽少宫
　　正正正正正正正
　　黄钟宫　　黄太姑蕤林南应
　　无射商　　无黄太姑仲林南
　　夷则角　　夷无黄大夹仲林
　　仲吕徴　　仲林南应黄太姑
　　夹钟羽　　夹仲林南无黄太　【已上五调皆用黄钟起调毕曲】
　　正正正半半半半
　　林钟宫　　林南应大太姑蕤
　　仲吕商　　仲林南应黄太姑
　　夹钟角　　夹仲林南无黄太
　　黄钟徴　　黄太姑蕤林南应
　　无射羽　　无黄太姑仲林南　【已上五调皆用林钟起调毕曲】
　　正正正正正正半
　　太簇宫　　太姑蕤夷南应大
　　黄钟商　　黄太姑蕤林南应
　　无射角　　无黄太姑仲林南
　　林钟征　　林南应大太姑蕤
　　仲吕羽　　仲林南应黄太姑　【已上五调皆用太簇起调毕曲】
　　正正半半半半半
　　南吕宫　　南应大夹姑蕤夷
　　林钟商　　林南应大太姑蕤
　　仲吕角　　仲林南应黄太姑
　　太簇徴　　太姑蕤夷南应大
　　黄钟羽　　黄太姑蕤林南应　【已上五调皆用南吕起调毕曲】
　　正正正正正半半
　　姑洗宫　　姑蕤夷无应大夹
　　太簇商　　太姑蕤夷南应大
　　黄钟角　　黄太姑蕤林南应
　　南吕徴　　南应大夹姑蕤夷
　　林钟羽　　林南应大太姑蕤　【已上五调皆用姑洗起调毕曲】
　　正半半半半半半
　　应钟宫　　应大夹仲蕤夷无
　　南吕商　　南应大夹姑蕤夷
　　林钟角　　林南应大太姑蕤
　　姑洗徴　　姑蕤夷无应大夹
　　太簇羽　　太姑蕤夷南应大　【已上五调皆用应钟起调毕曲】
　　正正正变半半半半
　　蕤宾宫　　蕤夷无黄大夹仲
　　姑洗商　　姑蕤夷无应大夹
　　太簇角　　太姑蕤夷南应大
　　应钟徴　　应大夹仲蕤夷无
　　南吕羽　　南应大夹姑蕤夷　【已上五调皆用蕤宾起调毕曲】
　　正正正变正正变半
　　大吕宫　　大夹仲林夷无黄
　　应钟商　　应大夹仲蕤夷无
　　南吕角　　南应大夹姑蕤夷
　　蕤宾徴　　蕤夷无黄大夹仲
　　姑洗羽　　姑蕤夷无应大夹　【已上五调皆用大吕起调毕曲】
　　正正变半变半半半变半
　　夷则宫　　夷无黄太夹仲林
　　蕤宾商　　蕤夷无黄大夹仲
　　姑洗角　　姑蕤夷无应大夹
　　大吕徴　　大夹仲林夷无黄
　　应钟羽　　应大夹仲蕤夷无　【已上五调皆用夷则起调毕曲】
　　正正变变正变半变半
　　夹钟宫　　夹仲林南无黄太
　　大吕商　　大夹仲林夷无黄
　　应钟角　　应大夹仲蕤夷无
　　夷则徴　　夷无黄太夹仲林
　　蕤宾羽　　蕤夷无黄大夹仲　【已上五调皆用夹钟起调毕曲】
　　正变半变半变半半变半变半
　　无射宫　　无黄太姑仲林南
　　夷则商　　夷无黄太夹仲林
　　蕤宾角　　蕤夷无黄大夹仲
　　夹钟徴　　夹仲林南无黄大
　　大吕羽　　大夹仲林夷无黄　【已上五调皆用无射起调毕曲】
　　正变变变变半变半变半
　　仲吕宫　　仲林南应黄太姑
　　夹钟商　　夹仲林南无黄大
　　大吕角　　大夹仲林夷无黄
　　无射徴　　无黄太姑仲林南
　　夷则羽　　夷无黄大夹仲林　【已上五调皆用中吕起调毕曲】
　　礼记正义曰黄钟为第一宫林钟二太簇三南吕四姑洗五应钟六蕤宾七大吕八夷则九夹钟十无射十一仲吕十二【此黄钟损益相生之序也十二律有正声子声惟黄钟七音正律林钟而下有半声蕤賔而下有变律此图正变半声依蔡氏律吕新书然周礼礼记正义汉前后志司马律书吕氏春秋淮南子所言上下生起例各不同而倍半声亦差殊依汉前志以律吕分上下生则大吕夹钟仲吕用下生算法而旋宫则倍之此图所谓正乃其倍数也】
　　雅律通俗谱例
　　黄【黄钟合】大【大吕四下】太【太簇四上】夹【夹钟一下】姑【姑洗一上】仲【仲吕上】蕤【蕤宾勾】林【林钟尺】夷【夷则工下】南【南吕工上】无【无射凡下】应【应钟凡上】黄【黄钟清六】大【大吕清五下】太【太簇清五上】夹【夹钟清五】
　　歌诗以六律为之音故谱中毎字各书其律黄钟声下余律以渐髙验其所得律之清浊髙下以瑟声为歌声朱文公论琴律引沈氏笔谈以管色合字定宫通俗谱于诸律今肄乐者必以合四一上勾尺工凡六五辨音调丝则丝有其音吹竹则竹有其音如字韵之母且宫调不同而黄钟常为合余律亦有常音随五声二变之所及音无不通者亦以诸宫调同一黄钟也若雅律则有正变倍半其算不一言律吕者不先得于声音而求于度数古有合声无算律今声音之学不传郷饮诗谱以雅律通俗音使人易知易从金石匏竹可通用也指法
　　辟【擘　　　大指向内】　乇【托　　　大指向外】　末【抹　　　食指向内】　乙【挑食指向外】勹【勾　　　中指向内】　易【剔　　　中指向外】　丁【打　　　名指向内】　啇【摘名指向外】弗【拂　连勾抹数】　□【歴　　　连挑双】　□【歌　有咏叹字尾遗音或孹挑拂抹带一声】
　　鼓瑟比之琴繁而法简【指法擘托有二说琴家以大指擡为擘反为托琴书以大指擘向内托向外或曰指甲为外指靣为内或曰集韵手推物曰托故托向外琴谱多俗字古无是也肄瑟者但求音与诗应本不拘此今亦不分左右指止取同声相应】三百篇如皇华后四章菁莪二章四章考槃蒹葭等诗前后章末句协韵一字不同适当毕曲既非分章作谱必须同归一律若其専壹谁能聴之又如采苹采蘩首句同谱而采蘩不同驺虞末曲一章协葭豝之音为牙二章协蓬豵之音为红同律异音不可无辨或如琴谱例记其指法谱中时见一二余各有律不必书者则不书也或谓四清以右手独弹何不以左手抑按柱外随俗吟弄曰瑟声贵自然中节不假弄手取声况四清者律吕之余声范蜀公李照陈旸之言乐盖力排之惟瑟有十二清而四清在其中不必去之而亦不使侪于正律故右手専弹之【右手用力取声如其音惟正律清中双弹】或曰四清不按柱外则以俗谱言之恐凡工髙于五六然此以雅律之难谐俗故托俗音以行其谱非聴于俗音也瑟之清至应钟清而止则黄钟大吕太簇夹钟四清宜不得独髙但双弹者清中相和髙而不亢四清以一手取声即胡安定减其围径之意不使与正律相混杂六律之有四清犹五声之有二变二变不起宫调四清不乱正律此所以为雅乐也【陈旸乐书欲去四清二变如七琴亦欲去少宫少商然其言竟不能行蔡氏律吕新书有四清二变之声不以范李之言为然而后言乐者有所证故开元诗谱亦用四清二变盖寓古诗于今乐也】









　　瑟谱卷一
　　钦定四库全书
　　瑟谱卷二　　　　　　　元　熊朋来　撰诗旧谱
　　鹿鸣之三
　　呦呦鹿鸣食野之苹我有嘉宾鼔瑟吹笙吹笙鼓簧承筐是将人之好我示我周行
　　【黄南蕤姑南姑太黄蕤林应南林南黄林蕤林南姑应黄姑南林南黄姑林南大黄六工勾一工一四合勾尺凡工尺工六尺勾尺工一凡六一工尺工合一尺工五六】呦呦鹿鸣食野之蒿我有嘉宾徳音孔昭视民不恌君子是则是效我有防酒嘉宾式燕以敖
　　【黄姑蕤姑林南太黄林南应黄南蕤姑林姑南黄姑应黄姑蕤姑南林南黄姑林南应南太黄合一勾一尺工五六尺工凡六工勾一尺一工六一凡六一勾一工尺工合一尺工凡工五六】呦呦鹿鸣食野之芩我有嘉宾鼓瑟鼓琴鼓瑟鼔琴和乐且湛我有防酒以燕乐嘉宾之心
　　【黄姑太黄太黄蕤姑蕤南应南林南黄林蕤林南姑应黄姑南林南黄姑林南黄应南太黄合一四合四合勾一勾工凡工尺工六尺勾尺工一凡六一工尺工合一尺工六凡工五六】鹿鸣三章章八句黄钟宫【俗呼正宫旧谱小雅六篇黄钟清宫周南召南无射清商以瑟有清清调或曰非古也止书六律五声可也】
　　叶音　鸣【一章叶芒二章同毛音相近三章如字】苹【旁】笙【师荘切】行【户郎切】昭【则豪切】恌【洮】效【爻】湛【持林切】
　　仪礼郷饮礼燕礼用二瑟歌鹿鸣四牡皇皇者华燕礼以乐纳宾则奏肆夏升歌鹿鸣大射用四瑟歌鹿鸣三终
　　穆叔如晋金奏肆夏之三不拜工歌文王之三又不拜歌鹿鸣之三三拜
　　学记曰大学始教宵雅肄三
　　四牡騑騑周道倭迟岂不懐归王事靡盬我心伤悲【黄姑蕤姑太黄蕤姑林南应黄蕤姑林南林南应黄合一勾一四合勾一尺工凡六勾一尺工尺工凡六】四牡騑騑啴啴骆马岂不懐归王事靡盬不遑啓处【黄姑林南应南太黄蕤林应南蕤姑太黄林姑太黄合一尺工凡工五六勾尺凡工勾一四合尺一四合】翩翩者鵻载飞载下集于苞栩王事靡盬不遑将父【黄姑林南姑应林南蕤南蕤林太黄蕤姑林南太黄六一尺工一凡尺工勾工勾尺四合勾一尺工五六】翩翩者鵻载飞载止集于苞杞王事靡盬不遑将母【黄姑蕤姑林应林南林南蕤姑蕤姑林南黄蕤太黄六一勾一尺凡尺工尺工勾一勾一尺工合勾四合】驾彼四骆载骤骎骎岂不懐归是用作歌将母来谂【黄太黄姑林南黄林林南应黄太黄蕤姑应南太黄合四合一尺工六尺尺工凡六四合勾一凡工五六】四牡五章章五句黄钟宫【俗呼正宫】
　　叶音　马【蒲补切】下【后五切】母【美】谂【深】
　　皇皇者华于彼原隰駪駪征夫每懐靡及
　　【黄南林南林姑林南蕤林蕤姑应南太黄六工尺工尺一尺工勾尺勾一凡工五六】
　　我马维驹六辔如濡载驰载驱周爰咨诹
　　【黄姑蕤姑黄姑林南林南黄姑蕤姑太黄合一勾一六一尺工尺工合一勾一四合】
　　我马维骐六辔如丝载驰载驱周爰咨谋
　　【黄林应黄林南蕤姑林南蕤林应南太黄六尺凡六尺工勾一尺工勾尺凡工五六】
　　我马维骆六辔沃若载驰载驱周爰咨度
　　【黄林应南蕤姑林南蕤南蕤林黄姑太黄六尺凡工勾一尺工勾工勾尺合一四合】
　　我马维骃六辔既均载驰载驱周爰咨询
　　【黄南应黄黄姑林南林南黄姑应南太黄六工凡六六一尺工尺工合一凡工五六】
　　皇皇者华五章章四句黄钟宫【俗呼正宫】
　　叶音　华【芳无切与夫叶】诹【于须切】丝【新赍切】谋【眉】
　　鱼丽之三
　　鱼丽于罶鲿鲨君子有酒防且多
　　【黄姑蕤姑太黄蕤林应南林南黄六一勾一四合勾尺凡工尺工六】
　　鱼丽于罶鲂鳢君子有酒多且防
　　【黄姑太黄蕤姑蕤林蕤姑蕤林黄合一四合勾一勾尺勾一勾尺合】
　　鱼丽于罶鰋鲤君子有酒防且有
　　【黄太应黄林南蕤姑林南林南黄六五凡六尺工勾一尺工尺工六】
　　物其多矣维其嘉矣
　　【黄姑应南蕤姑林南六一凡工勾一尺工】
　　物其防矣维其偕矣
　　【蕤林蕤姑南蕤姑林勾尺勾一工勾一尺】
　　物其有矣维其时矣
　　【黄太姑黄应南太黄合四一合凡工五六】
　　鱼丽六章三章章四句三章章二句黄钟宫【俗呼正宫】叶音　罶【柳与酒叶】鲨【苏何切】防且有物其有之有【羽已切】嘉【居何切】偕【举里切】时【始】
　　鱼丽南有嘉鱼南山有台所谓鱼丽之三毛公分鱼丽以足鹿鸣之什朱文公集传始改正之朋来以瑟声听鱼丽之音节后三章六句当以知子之来之为例只作一章【知子之来之亦是两句一韵此六句之中防偕有时一韵多嘉自为一韵上三章本亦二韵交互也】
　　此谱第五章所以不复按律起调毕曲矣尝疑季武子赋鱼丽之卒章若只两句而已何以当鲁公答赋南山有台也
　　仪礼乡饮礼燕礼用二瑟间歌鱼丽笙由庚歌南有嘉鱼笙崇邱歌南山有台笙由仪
　　南有嘉鱼烝然罩罩君子有酒嘉宾式燕以乐
　　【黄林应南应南姑南林南蕤姑应黄林南太黄六尺凡工凡上一工尺工勾一凡六尺工五六】
　　南有嘉鱼烝然汕汕君子有酒嘉宾式燕以衎
　　【黄南蕤姑蕤姑林南林南黄姑黄姑太黄南黄六工勾一勾一尺工尺工合一合一四合工六】
　　南有樛木甘瓠累之君子有酒嘉宾式燕绥之
　　【黄太应南黄林南黄黄大黄姑太黄应南太黄六五凡工六尺工六合四合一五六凡工五六】
　　翩翩者鵻烝然来思君子有酒嘉宾式燕又思
　　【黄太黄姑林南蕤姑黄姑林南蕤姑太黄南黄合四合一尺工勾一六一尺工勾一四合工六】
　　南有嘉鱼四章章四句黄钟宫【俗呼正宫】
　　叶音　乐【五教切】来【力】又【亦】
　　【按谱鼓之习熟四牡载飞载下有鵻飞意嘉鱼烝然罩罩有鱼跃意】
　　南山有台北山有莱乐只君子邦家之基乐只君子万夀无期
　　【黄太应南应南太黄应黄应南林南黄林蕤林南姑黄姑太黄六五凡工凡工五六凡六凡工尺工六尺勾尺工一合一四合】南山有桑北山有杨乐只君子邦家之光乐只君子万夀无疆
　　【黄太蕤姑黄姑太黄蕤林应南林南黄林应黄蕤姑林南太黄合五勾一合一四合勾尺凡工尺工六尺凡六勾一尺工五六】南山有杞北山有李乐只君子民之父母乐只君子徳音不已
　　【黄林应南林南太黄应黄应南南蕤姑林蕤林蕤姑蕤姑太黄六尺凡工尺工五六凡六凡工工勾一尺勾尺勾一勾一四合】南山有栲北山有杻乐只君子遐不眉夀乐只君子徳音是茂
　　【黄太黄姑南蕤姑林蕤林应南林南太黄应黄蕤姑应南林黄合四合一工勾一尺勾尺凡工尺工五六凡六勾一凡工尺六】南山有枸北山有楰乐只君子遐不黄耉乐只君子保艾尔后
　　【黄姑蕤姑应南太黄应黄应南南蕤姑林蕤林蕤姑黄南林黄六一勾一凡工五六凡六凡工工勾一尺勾尺勾一六工尺六】南山有台五章章六句黄钟宫【俗呼正宫】
　　叶音　台【田饴切】莱【陵之切】母【美】栲【口】夀茂【上声】耉【果五切】后【下五切】
　　此诗凡三十句而十句为乐只君子谱以一章三章五章相应二章四章相应鲁襄公之享季武子也武子赋鱼丽之卒章公赋南山有台杜氏注云取乐只君子邦家之基邦家之光
　　周南之三
　　闗闗雎鸠在河之洲窈窕淑女君子好逑
　　【黄南林南黄姑太黄林南黄姑黄林南黄六工尺工合一四合尺工六一六尺工六】
　　参差荇菜左右流之窈窕淑女寤寐求之求之不得寤寐思服悠哉悠哉辗转反侧
　　【黄南林南林南无黄仲林无姑太姑太黄黄南林南姑仲南林姑仲姑太黄南无黄六工尺工尺工凡六上尺凡一四一四合六工尺工一上工尺一上一四六工凡六】参差荇菜左右采之窈窕淑女琴瑟友之参差荇菜左右芼之窈窕淑女钟鼔乐之
　　【黄无南林太林南黄姑仲林南林姑大姑太黄姑林林姑林南黄南林太黄南无黄六凡工尺五尺工六一上尺工尺一四一四合一尺尺一尺工六工尺五六工凡六】闗雎三章一章四句二章章八句无射商【俗呼越调】叶音　服【蒲北切】采【此礼切】友【羽已切】芼【邈】
　　仪礼郷饮郷射礼合乐周南闗雎葛覃卷耳召南鹊巢采蘩采苹又燕礼遂歌郷乐周南闗雎葛覃卷耳召南鹊巢采蘩采苹郷饮郷射息司正郷乐惟欲【周南召南惟所欲歌不依次】
　　燕礼四方之宾燕有房中之乐【瑟歌周南召南不备钟磬】
　　孔子曰闗雎之乱洋洋乎盈耳哉
　　葛之覃兮施于中谷维叶萋萋黄鸟于飞集于灌木其鸣喈喈
　　【黄太姑太太姑太黄仲南无太南无南林仲林无太黄南无黄四合一四四一四合上工凡四工凡工尺上尺凡四六工凡六】葛之覃兮施于中谷维叶莫莫是刈是濩为絺为绤服之无斁
　　【黄太林黄林南无黄林南林南黄姑太姑林姑太姑太姑太黄六五尺六尺工凡六尺工尺工合一四一尺一四一四一四合】言告师氏言告言归薄汚我私薄澣我衣害澣害否归宁父母
　　【黄姑南林林姑太黄黄姑太姑姑仲林南南林无太黄南林黄六一工尺尺一四合合一四一一上尺工工尺凡四六工尺六】葛覃三章章六句无射商【俗呼越调】
　　叶音　喈【居奚切】绤【去畧切】斁【弋灼切】
　　采采卷耳不盈顷筐嗟我懐人寘彼周行
　　【黄姑林南林姑林南仲林无太黄姑大黄六一尺工尺一尺工上尺凡四合一四合】
　　陟彼崔嵬我马虺隤我姑酌彼金罍维以不永懐【黄无南林林姑南林仲林南无姑太太林南无黄六凡工尺尺一工尺上尺工凡一四五尺工凡六】陟彼髙冈我马黄我姑酌彼兕觥维以不永伤【黄姑南林林姑南林姑太姑黄太姑黄林南无黄合一工尺尺一工尺一四一合四一六尺工凡六】陟彼砠矣我马瘏矣我仆痡矣云何吁矣
　　【黄南黄林黄姑太黄仲姑林南黄南无黄六工六尺合一四合上一尺工六工凡六】
　　卷耳四章章四句无射商【俗呼越调】
　　叶音　行【户康切】懐【回】觥【光】
　　【崔嵬土山戴石砠石山带土其用指于亦有攀跻防履之意】
　　召南之三
　　维鹊有巢维鸠居之之子于归百两御之
　　【黄姑仲林黄无南林仲林无太黄林南黄合一上尺六凡工尺上尺凡四六尺工六】
　　维鹊有巢维鸠方之之子于归百两将之
　　【黄林南林林姑太黄林黄林姑太黄太黄合尺工尺尺一四合尺合尺一四合四合】
　　维鹊有巢维鸠盈之之子于归百两成之
　　【黄无南林南林南黄黄南姑林太林南黄六凡工尺工尺工六六工一尺五六工六】
　　鹊巢三章章四句无射商【俗呼越调】
　　叶音　居【据】御【鱼据切】
　　仪礼郷饮郷射燕礼歌召南鹊巢采蘩采苹【已具周南闗雎诗后】
　　于以采蘩于沼于沚于以用之公侯之事
　　【黄南林南林姑太姑黄姑太姑黄南无黄六工尺工尺一四一合一四一六工凡合】
　　于以采蘩于涧之中于以用之公侯之宫
　　【黄林黄南太黄太姑姑南林南黄南太黄六尺合工四合四一一工尺工六工五六】
　　被之僮僮夙夜在公被之祁祁薄言还归
　　【黄太南林太林南黄黄姑太姑林南无黄六五工尺五尺工六合一四一尺工凡六】
　　采蘩三章章四句无射商【俗呼越调】
　　叶音　事【上止切】
　　【采苹采蘩首句同谱挑出为苹抹入为蘩】
　　周礼钟师卿大夫奏采苹士奏采蘩
　　礼记射义采苹者乐循法也采蘩者乐不失职也卿大夫以循法为节士以不失职为节
　　郑伯享赵孟叔孙穆叔赵孟为客穆叔赋鹊巢赵孟曰武不堪也又赋采蘩曰小国为蘩大国省穑而用之【杜氏注云穑爱也言鲁国微薄如蘩菜大国省爱用之而不弃焉】
　　于以采苹南涧之滨于以采藻于彼行潦
　　【黄南林南姑林南林林姑仲林黄姑大黄合工尺工一尺工尺尺一上尺合一四合】
　　于以盛之维筐及筥于以湘之维锜及釡
　　【黄姑太姑黄南林南林姑仲林林南无黄合一四一六工尺工尺一上尺尺工凡合】
　　于以奠之宗室牖下谁其尸之有齐季女
　　【黄南黄姑林姑太黄仲南无林黄南无黄六工合一尺一四合上工凡尺六工凡六】
　　采苹三章章四句无射商【俗呼越调】
　　叶音　下【后五切】
　　仪礼郷射歌驺虞若采苹皆五终
　　【已上十二诗以堂上下分宫调不论其音悉依旧谱】













　　瑟谱卷二
　　钦定四库全书
　　瑟谱卷三　　　　　　　元　熊朋来　撰诗新谱
　　彼茁者葭一发五豝于嗟乎驺虞
　　【南应林蕤姑蕤南蕤姑太黄应南工凡尺勾一勾工勾一四合凡工】
　　彼茁者蓬一发五豵于嗟乎驺虞
　　【南姑太黄应林太南太应黄蕤南工一四合凡尺五工五凡六勾工】
　　驺虞二章章三句黄钟羽【俗呼般渉】
　　彼茁者葭一发五豝于嗟乎驺虞
　　【林无南黄无林夹黄南林仲南林尺凡工合凡尺五合工尺上工尺】
　　彼茁者蓬一发五豵于嗟乎驺虞
　　【林南林仲夹仲太黄夹太黄夹林尺工尺上一上五六一四合五尺】
　　驺虞二章章三句夹钟角【俗呼双角】
　　叶音　虞【一章牙二章红汉武帝时建章宫后有异兽东方朔曰此驺牙也虞牙相叶如此同律异音在指法牙带甲声红带肉声】
　　周礼大司乐及射令奏驺虞仪礼乡射命太师曰奏驺虞间若一又歌驺虞若采苹五终
　　驺虞大射乐节而乡射兴贤询众亦通用之【奏与歌不同奏金奏歌】歌其歌五终音调必不一试协诸律得黄钟羽为一终又得夹钟角为一终并存其谱闻羽之音者知庶类蕃殖先王之泽在物也闻角之音者知搜田以时葭蓬皆茁律夹钟而音角也【周礼中春搜田月令中春律中夹钟以林钟为角虞字亦角音】
　　瞻彼淇澳緑竹猗猗有匪君子如切如磋如琢如磨瑟兮僩兮赫兮咺兮有斐君子终不可谖兮
　　【黄无林南无南仲林林无南黄林无林南仲林仲太黄无南林无林太黄林南林仲太林南无黄合凡尺工凡工上尺尺凡工六尺凡尺工工尺上四六凡工尺凡尺五六尺工尺上五尺工凡六】瞻彼淇澳緑竹青青有匪君子充耳琇莹防弁如星瑟兮僩兮赫兮咺兮有匪君子终不可谖兮
　　【黄姑太姑黄南无南林无南太黄林南林无南林无南林无林太黄无黄林南林姑黄林南无黄合一四一六工凡工尺凡工五合尺工尺凡工尺凡工尺凡尺五六凡六尺工尺一六尺工凡六】瞻彼淇澳緑竹如箦有斐君子如金如锡如圭如璧寛兮绰兮倚重较兮善戱谑兮不为虐兮
　　【黄无南林无南仲林林无南黄林南林无姑太姑林姑黄太黄林南无林黄太姑黄太南无黄六凡工尺凡工上尺尺凡工六尺工尺凡一四一尺一合四合尺工凡尺合四一合五工凡六】淇澳三章章九句无射商【俗呼越调】
　　叶音　猗【阿】谖【上声】青青【菁】箦【即】
　　孔子读诗叹曰吾于淇澳知学之可以为君子也淇澳以商发声歌之以无射商
　　考槃在涧硕人之寛独寐寤言永矢弗谖
　　【无夷蕤仲夹大仲蕤夹大夹黄无夷蕤无凡工勾上五五上勾一四一合凡工勾凡】
　　考槃在阿硕人之薖独寐寤歌永矢弗过
　　【无黄夷蕤无夷蕤黄仲夷无夷无夹夷无凡六工勾凡工勾六上工凡工凡五工凡】
　　考槃在陆硕人之轴独寐寤宿永矢弗告
　　【无蕤无夷黄夹仲夹夹大夹无无夷夹无凡勾凡工六五上一一四一凡凡工五凡】
　　考槃三章章四句蕤賔角【俗呼中管小石角】
　　叶音　涧【居贤切】寛【区权切】薖【科】吿【谷】
　　孔子读诗曰于考槃见遁世之士而不闷也朱文公集传曰此美贤者穷处而能安其乐之诗【小序笺注皆非】考槃自发声至毕曲多角声以蕤賔角为调【善聴者于伐檀闲斲轮声于考槃闻扣槃声则知音矣】
　　彼黍离离彼稷之苖行迈靡靡中心摇摇知我者谓我心忧不知我者谓我何求悠悠苍天此何人哉
　　【无林夷林无林仲夹仲太夹仲林仲夷无夷林仲无林仲夷无夷林仲无林夷无林夷夹黄无夷林无凡尺工尺凡尺上一上四一上尺上工凡工尺上凡尺上工凡工尺上凡尺工凡尺工五六凡工尺凡】彼黍离离彼稷之穂行迈靡靡中心如醉知我者谓我心忧不知我者谓我何求悠悠苍天此何人哉
　　【无林仲夹无林仲夷仲太仲林夹黄林无夷林仲无林仲夷无夷林仲无林仲无太夹太黄无仲夷无凡尺上一凡尺上工上四上尺一合尺凡工尺上凡尺上工凡工尺上凡尺上凡四一五六凡上工凡】彼黍离离彼稷之实行迈靡靡中心如噎知我者谓我心忧不知我者谓我何求悠悠苍天此何人哉
　　【无夷林夷无林仲无仲太仲夷林仲林无夷林仲无林仲夷无夷林仲无林夹无林夷夹黄无黄夹无凡工尺工尺尺上凡上四上工尺上尺凡工尺上凡尺上工凡工尺上凡尺一凡尺工五六凡六五凡】黍离三章章十句夷则商【俗呼商调】
　　叶音　天【鐡因切】噎【于悉切】
　　缁衣之宜兮敝予又改为兮适子之馆兮还予授子之粲兮
　　【太姑太黄太林姑林应姑黄林南林南蕤应林应南林应太四一四合四尺一尺凡一合尺工尺工勾凡尺凡工尺凡四】缁衣之好兮敝予又改造兮适子之馆兮还予授子之粲兮
　　【太姑蕤南蕤林姑林应太黄林应林南蕤林蕤应南林应太五一勾工勾尺一尺凡五六尺凡尺工勾尺勾凡工尺凡五】缁衣之蓆兮敝予又改作兮适子之馆兮还予授子之粲兮
　　【太姑太林姑林姑林应林姑林南林南黄应蕤应南林应太四一四尺一尺一尺凡尺一尺工尺工六凡勾凡工尺凡五】缁衣三章章四句黄钟商【俗呼大石调】
　　叶音　馆【古玩切】造【在早切】蓆【祥龠切】
　　郑伯如晋晋侯享之子展相郑伯赋缁衣叔向命晋侯拜曰寡君敢拜郑君之不贰也
　　礼记缁衣篇子曰好贤如缁衣
　　孔子读诗曰于缁衣见好贤之心至【孔丛子】
　　坎坎伐檀兮寘之河之干兮河水清且涟猗不稼不穑胡取禾三百防兮不狩不猎胡瞻尔庭有县貆兮彼君子兮不素餐兮
　　【应南应蕤姑应林姑林南蕤姑林应南蕤林南应南林大姑太应林蕤姑林南林应大姑林姑南蕤应林应南太大应林南应】
　　【凡工凡勾一凡尺一尺工勾一尺凡工勾尺工凡工尺四一四凡尺勾一尺工尺凡四一尺一工勾凡尺凡工五五凡尺工凡】
　　坎坎伐辐兮寘之河之侧兮河水清且直猗不稼不穑胡取禾三百亿兮不狩不猎胡瞻尔庭有县特兮彼君子兮不素食兮
　　【应太应林姑林姑大姑应林姑林应南林蕤南应林南大蕤太应林姑大应南林应大姑南蕤南蕤林姑应太南太应南林应】
　　【凡五凡尺一尺一四一凡尺一尺凡工尺勾工凡尺工四勾四凡尺一四凡工尺凡四一工勾工勾尺一凡五工五凡工尺凡】
　　坎坎伐轮兮寘之河之漘兮河水清且沦猗不稼不穑胡取禾三百囷兮不狩不猎胡瞻尔庭有县鹑兮彼君子兮不素飱兮
　　【应南应太姑应林姑林蕤姑姑林应南太姑南应南林大蕤姑应林南蕤林南林应大姑林姑南蕤姑太应大南大应林蕤应】
　　【凡工凡四一凡尺一尺勾一一尺凡工四一工凡工尺四勾一凡尺工勾尺工尺凡四一尺一工勾一四凡五工五凡尺勾凡】
　　伐檀三章章九句林钟角【俗呼歇指角】
　　叶音　檀【徒防切】干【坚】貆【暄】餐【七宣切】辐【福】侧【即】飱【荀】孔子读诗曰于伐檀见贤者之先事后食【孔丛子】公孙丑问不素餐兮孟子曰君子居是国其君用之则安富尊荣子弟从之则孝弟忠信不素餐兮孰大于是【可见伐檀非刺诗也】
　　朱文公云檀可以为车行陆而寘之河干无所用不得以食其力甘心饥穷后世若徐孺子之流其厉志盖如此
　　蒹葭苍苍白露为霜所谓伊人在水一方遡洄从之道阻且长遡游从之宛在水中央
　　【应夷应南夷夹蕤夷夷蕤姑大夷蕤姑蕤应夷蕤南蕤姑蕤大南应蕤夷夷蕤南蕤应凡工凡工工五勾工工勾一五工勾一勾凡工勾工勾一勾四工凡勾工工勾一勾凡】蒹葭凄凄白露未晞所谓伊人在水之湄遡洄从之道阻且跻遡游从之宛在水中坻
　　【应蕤大夹应南蕤姑夷蕤夹大夷蕤姑大应南夹大蕤姑蕤姑南应大夹夷蕤应南应凡勾四一凡工勾一工勾五五工勾一四凡工一四勾一勾一工凡四一工勾凡工凡】蒹葭采采白露未巳所谓伊人在水之涘遡洄从之道阻且右遡游从之宛在水中沚
　　【应大南应应南蕤夹夷蕤姑夹夷蕤大夹应夷蕤南蕤姑蕤夹南应蕤夷夷蕤南蕤应凡五工凡凡工勾一工勾一五工勾四一凡工勾工勾一勾一工凡勾工工勾工勾凡】蒹葭三章章八句南吕商【俗呼中管商调】
　　叶音　采采【此礼切】涘【以】右【羽轨切】
　　蒹葭所谓伊人犹白驹所谓伊人白驹卒章以伊人为其人伊人犹在坻沚其人在空谷二诗皆起角而息商故白驹夷则商蒹葭南吕商
　　衡门之下可以栖迟泌之洋洋可以乐饥
　　【应南蕤南南应姑太夷蕤太大应南太应凡工勾工工凡一四工勾五五凡工五凡】
　　岂其食鱼必河之鲂岂其取妻必齐之姜
　　【应蕤南姑姑太姑蕤姑大应姑姑太姑应凡勾工一一四一勾一四凡一一四一凡】
　　岂其食鱼必河之鲤岂其取妻必宋之子
　　【应蕤姑蕤应蕤大姑姑太应夷南应蕤应凡勾一勾凡勾四一一四凡工工凡勾凡】
　　衡门三章章四句太簇羽【俗呼中管髙般涉调】
　　叶音　子【奨礼切】
　　朱文公曰此居自乐而无求者之诗言衡门虽浅陋然亦可以游息必水虽不可饱然亦可以玩乐而忘饥也
　　胡文定公曰人须是一切世味淡薄方好此衡门之意也礼记曰饮食男女人之大欲存焉故诗人以食鱼取妻言之也
　　七月流火九月授衣一之日觱发二之日栗烈无衣无褐何以卒嵗三之日于耜四之日举趾同我妇子馌彼南亩田畯至喜
　　【应南蕤夷南应蕤姑姑蕤夷应夷夷蕤姑夷应大姑大夹蕤夷应南应南应夹大大夹夷蕤夷大夹夷蕤蕤夷蕤姑大应夷应】
　　【凡工勾工工凡勾一一勾工凡工工勾一工凡四一四一勾工凡工凡工凡一四四一工勾工五五工勾勾工勾一五凡工凡】
　　周礼乐章祈年于田祖以雅土鼓乐由畯本注指此章秋时豫言觱发栗烈盖中秋迎寒所歌言七月九月而八月在其中迎寒以南吕之律祈年以应钟之律故以南吕啇为调南吕之应钟也【古以心星寒暑七月初昏西流知暑退寒来起夷则七月次无射九月次黄钟一之日次大吕二之日次太簇三之日次夹钟四之日自申至夘中虚南吕应钟二辰因以为此章之律调】
　　七月流火九月授衣春日载阳有鸣仓庚女执懿筐遵彼防行爰求柔桑春日迟迟采蘩祁祁女心伤悲殆及公子同归
　　【林南无南无南无夹南林仲黄无林无南夹无南林黄夹大黄林仲林南无夹仲林无南太夹无南林太林无南林仲林】
　　【尺工凡工凡工凡一工尺上六凡尺凡工五凡工尺合一四合尺上尺工凡五上尺凡工四一凡工尺五尺凡工尺上尺】
　　籥章吹豳诗迎寒逆暑注云七月言寒暑之事按诗中言寒而少言暑惟二章迟日阳春可拟中春画迎暑一章觱发栗烈以拟中秋夜迎寒邜酉为暑寒之门以夘律迎暑酉律迎寒迎寒知阳至故言男事以及其喜迎暑知隂至故言女事以及其悲音莭相对是以一章南吕啇二章夹钟角【吹诗必用全萹而一章二章应其律】
　　七月流火八月萑苇蚕月条桑取彼斧斨以伐逺扬猗彼女桑七月鸣鵙八月载绩载元载黄我朱孔阳为公子裳
　　【蕤夷无夷无夷大夹大夷蕤夷应夷夹姑夷蕤姑大姑夷无夷夷蕤夷夹无夷蕤姑夷应夷大姑蕤夷大蕤夷无蕤】
　　【勾工凡工凡工四一四工勾工凡工五一工勾一四一工凡工工勾工五凡工勾一工凡工五一勾工五勾工凡勾】
　　七月一诗具一年之莭不曰三月不曰五之日而曰蚕月诗有商声以姑洗商为调
　　四月秀葽五月鸣蜩八月其获十月陨箨一之日于貉取彼狐狸为公子裘二之日其同载纉武功言私其豵献豜于公
　　【仲夷无夷夹夷林仲夷无夹仲无夷林无夹大夹仲黄夷林仲夹林夷无黄林仲林大黄林夷无夷仲大夹夷无夷夷仲】
　　【上工凡工五工尺上工凡一上凡工尺凡一四一上合工尺上一尺工凡六尺上尺五六尺工凡工上四一工凡工工上】
　　风以大吕之月行冬狩托始仲吕之月【或云取纯阳月未见诗意如此】月令孟夏毋大田猎至此狩猎记时尔故以大吕之仲吕为调未有角声大吕以仲吕为角
　　五月斯螽动股六月莎鸡振羽七月在野八月在宇九月在户十月蟋蟀入我牀下穹窒熏鼠塞向墐户嗟我妇子曰为改嵗入此室处
　　【大夷蕤夷仲夷夹夷蕤夷无夷夷无蕤仲无夷无大蕤夷蕤夹应夷应夷蕤夷蕤夹夷无夷应无夷蕤仲夷蕤夷夹无仲蕤夷应夷无大】
　　【五工勾工上工五工勾工凡工工凡勾上凡工凡五勾五勾五凡工凡工勾工勾五工凡工凡凡工勾上工勾工五凡上勾工凡工凡四】
　　五章似为祭蜡息民之诗籥章吹颂未必非此章言祭蜡时昆虫亦休息况于人乎唐蟋蟀云嵗聿其莫今我不乐日月其除古者嵗时相劝休息每以蟋蟀为言月令孟冬大饮烝劳农休息籥章注亦云建亥月后四章叙説莭毎至十月加详故此章及卒章皆主应钟为律一以息民一以饮烝也【五章以六隂月依次不间断它章所无其言嗟我妇子似与首章同我妇子相应然嗟我妇子则休息嗟我农夫则不敢休息又与七章相应】
　　六月食郁及薁七月烹葵及菽八月剥十月获稻为此春酒以介眉夀七月食瓜八月断壶九月叔苴采荼薪樗食我农夫
　　【黄无林南无黄林仲林姑林黄南林无南仲林南无姑仲无南南林太黄南林南大南林南黄无南林仲无林无南太仲太黄】
　　【六凡尺工凡六尺上尺一尺六工尺凡工上尺工凡一上凡工工尺五六尺工尺五工尺工六凡工尺上凡尺凡工四上四合】
　　六章因农言圃自六月止十月言所以养老特换韵起七月止九月言所以食农夫故自应钟退无射此调【此后二章皆从九月説起十月矣六章八章相应食圃之利而韭以供祭介夀有酒则先祝其上大饮烝之时必载歌之】
　　九月筑场圃十月纳禾稼黍稷重穋禾麻菽麦嗟我农夫我稼既同上入执宫功昼尔于茅宵尔索绹亟其乗屋其始播百谷
　　【蕤夷应南大应南蕤夷太应夷姑蕤姑蕤应夷蕤夷大姑夷蕤姑大南蕤夷大大应南姑蕤蕤南应蕤姑蕤姑大大姑应夷防】
　　【勾工凡工五凡工勾工五凡工一勾一勾凡工勾工四一工勾一四工勾工五五凡工一勾勾工凡勾一勾一五四一凡五勾】
　　古者既蜡不兴功此言民不敢休息以答五章息民之意纳禾稼以后播百谷以前取太簇之律与应钟合气也
　　二之日凿氷冲冲三之日纳于凌隂四之日其蚤献羔祭韭九月肃霜十月涤朋酒斯飨曰杀羔羊跻彼公堂称彼兕觥万夀无疆
　　【夹仲夷应夷仲夷应夷仲夷仲应夷大夹应夷无夷蕤无夹无夷应夷应夷夹仲仲蕤夹仲无夷蕤夹大夹夷仲仲夹大夹应夷大夹】
　　【一上工凡工上工凡工上工上凡工四一凡工凡工勾凡五凡工凡工凡工一上上勾一上凡工勾一四一工上上一四一凡工五一】
　　此章应钟之月饮烝之诗而豫言藏氷以夹钟之律开之诗有角声应钟得夹钟为角
　　七月八章章十一句　一章南吕商【俗呼中管商调】二章夹钟角【俗呼双角调】三章姑洗商【俗呼中管双调】四章大吕角【俗呼髙大石角】五章应钟商【俗呼中管越调】六章无射商【俗呼越调】七章太簇角【俗呼中管髙大石调】八章应钟羽【俗呼中管越角调】
　　叶音　一章流火【虎委切二章三章同】授衣【衣上声】【方吠切】烈【力制切】【许例切】耜【羊里切】子【奨里切】亩【美】二章庚【古郎切】行【户郎切】四章裘【渠之切】五章野【土与切】户下【并后五切】妇子之子【兹五切】六章稻【徒苟切】寿【上声】瓜【孤】七章稼【故】穋【六直切又如字】麦【讫力切或以麦叶木而穋如字】八章隂【于容切】韭【已小切】飨【香】觥【光】
　　周礼籥章掌土鼓籥中春昼击土鼓龡诗以逆暑中秋夜迎寒亦如之祈年于田祖龡雅祭蜡龡颂【土鼓以瓦为匡以革为两面】
　　季札观乐为之歌曰美哉荡乎乐而不滛【此并言东山诸诗然七月一章因妇子言畯之喜二章因公子言女之悲皆縁人情道时景而止乎礼义者也】按郑氏笺诗于七月第二章言风八章言颂六章言雅其注周礼诗雅颂则以于耜举趾馌彼南亩为雅【注引尔雅云畯农夫也以其言男女之正谓其妇亲馌而耕者皆喜也以乐田畯亦使农夫喜乐笺诗则以畯为田大夫而喜为饩岂有田大夫而取耕者之饷若田大夫则亦何必籥章吹诗以乐之】又以六章获稻作酒与八章称彼兕觥皆为颂诗笺体注各不同朱文公亦疑郑氏三分七月之诗为风雅颂恐无此理或以七月全篇随事而变其音节于理为通然土鼓苇籥其音节不可知矣【朋来】以七月全篇求其各章起调毕曲之声与其迎寒逆暑祈年祭蜡之用当时吹此诗大纲有三以夹钟之律迎暑南吕之律迎寒应钟之律祈年祭蜡五章以后词意多在十月乃一年大节序此诗歳时常用祀飨通歌宜有一定之音节唯所用之各有应其律者矣










　　瑟谱卷三
<经部,乐类,瑟谱>
　　钦定四库全书
　　瑟谱卷四　　　　　　　元　熊朋来　撰诗新谱
　　【案朋来瑟赋所载诗篇与谱相合其云始肄蒿苹之食载歌寤寐之服葢即旧谱所列各篇而举鹿鸣关雎二诗以例其余也其下即接云逮手熟而习贯益心悦而志倦为之歌伐檀为之鼓考槃陈懿戒以自警聴衡门而无闷赋白驹之逍遥讽淇澳之瑟僩葢指新谱诸诗而言也详其文义肄习尚有次第与此谱有可相发明者谨附识于此以备参考】
　　菁菁者莪在彼中阿既见君子乐且有仪
　　【夹无林仲南无太仲无林南黄南林仲夹一凡尺上工凡四上凡尺工六工尺上一】
　　菁菁者莪在彼中沚既见君子我心则喜
　　【夹无南林林无仲夹夹黄无南林南仲夹一凡工尺尺凡上一一合凡工尺凡上一】
　　菁菁者莪在彼中陵既见君子锡我百朋
　　【夹黄夹太林无太黄无林仲黄无林黄夹一合一五尺凡四合凡尺上六凡尺六一】
　　泛泛杨舟载沉载浮既见君子我心则休
　　【夹无南无林南林黄夹黄无南林南无夹一凡工凡尺工尺六一合凡工尺工凡一】
　　菁菁者莪四章章四句夹钟宫【俗呼中吕宫】
　　叶音　仪【莪】
　　鲁文公如晋晋侯享之赋菁菁者莪荘叔以公降拜曰敢不慎仪又曰何乐如之
　　小邾穆公来公与之燕穆公赋菁菁者莪
　　朱文公曰此亦燕饮賔客之诗君子指賔客也莪罗蒿也春时菁菁而诗人因以起兴其律宜夹钟
　　鹤鸣于九臯声闻于野鱼潜在渊或在于渚乐彼之园园有树檀其下惟萚它山之石可以为错
　　【黄姑林南蕤林姑太林防南应南林姑太黄应南太黄林南应黄姑蕤姑林林南防姑林姑太黄合一尺工勾尺一四尺勾工凡工尺一四合凡工五六尺工凡六一勾一尺尺工勾一尺一四合】鹤鸣于九臯声闻于天鱼在于渚或潜在渊乐彼之园园有树檀其下维谷它山之石可以攻玉
　　【黄太姑林蕤应南太黄蕤姑太黄应南林南黄太应南林南林黄姑蕤姑南林南黄姑应林南黄六四一尺勾凡工五六勾一四合凡工尺工六五凡工尺工尺六一勾一工尺工合一凡尺工六】鹤鸣二章章九句黄钟宫【俗呼正宫】
　　叶音　野【上与切】檀【徒防切】天【鐡因切】渊【一均切】
　　河南程氏曰【按河南程氏原本作郑子误今据诗集传改正】玉之温天下之至美石之粗厉天下之至恶然玉以石磨之而成器君子与小人处横逆侵加脩省豫防动心忍性因以成德
　　鹤性善警有君子防患之意夜半而鸣其声中黄钟之宫【比兴之诗或因其物性而用律若菁莪鹤鸣是也】
　　皎皎白驹食我场苖絷之维之以永今朝所谓伊人于焉逍遥
　　【无夷林夷无林仲夹林仲夹仲林无夷仲林仲夹黄无夷林无凡工尺工凡尺上一尺上一上尺凡工上尺上五六凡工尺凡】皎皎白驹食我场藿絷之维之以永今夕所谓伊人于焉嘉客
　　【无夷林仲无林仲林林黄夹黄林无夷无林仲太黄无林夷无凡工尺上凡尺上尺尺合一合尺凡工凡尺上五六凡尺工凡】皎皎白驹贲然来思尔公尔侯逸豫无期慎尔优游勉尔遁思
　　【无林仲夹无黄仲太无黄无太夹黄太黄黄无林夷无夷林无凡尺上一凡六上四凡六凡五一合四合六凡尺工凡工尺凡】皎皎白驹在彼空谷生刍一束其人如玉无金玉尔音而有遐心
　　【无林夹黄林无夷黄林仲夹仲黄夹林无仲夹黄无夷林无夹无凡尺一合尺凡工六尺上一上六五尺凡上一六凡工尺凡五凡】白驹四章章六句夷则商【俗呼商调】
　　叶音　夕【祥龠切】客【克各切】来【陵之切】侯【洪孤切】游【汪胡切】遁思之思【新赍切】
　　白驹一章二章曰伊人四章曰其人自其人不可留而辞与音俱悲矣此诗本多角音末曲亦转而为商音以夷则商为白驹之谱
　　琴家古有风雅五曲关雎鹊巢驺虞伐檀白驹是也后世操弄迭变古诗之谱不传鼓瑟者有郷饮关雎鹊巢无射商之谱矣今为驺虞伐檀白驹补其谱以存风雅之音
　　文王在上于昭于天周虽旧邦其命维新有周不显帝命不时文王陟降在帝左右
　　【黄大南林南蕤太黄南林蕤南姑林姑南黄林南应应南林太南蕤林南南应太黄合四工尺工勾四合工尺勾工一尺一合工尺工凡凡工尺五工勾尺工工凡五六】吕氏春秋引上半章云周公作此诗大学引此章及四章六章
　　亹亹文王令闻不已陈锡哉周侯文王孙子文王孙子本支百世凡周之士不显亦世
　　【太黄南蕤应南林姑黄姑南蕤蕤姑太黄太姑太黄太南林应林应蕤姑太南应姑太五六工勾凡工尺一合一工勾勾一四合四一四合五工尺凡尺凡勾一四工凡一四】芮良夫羊舌职皆引陈锡哉周为言故或以哉为载注家多从平声
　　世之不显厥犹翼翼思皇多士生此王国王国克生维周之桢济济多士文王以寜
　　【夹大夷无夹黄无林大黄夹大无林仲夹夹夷无林仲林夷无大夹仲太林仲林夹一四工凡五六凡尺四合一四凡尺上一五工凡尺上尺工凡四一上四尺上尺一】穆穆文王于缉熈敬止假哉天命有商孙子商之孙子其丽不亿上帝既命侯于周服
　　【大黄夷林夷林仲无林林仲夹大夷仲黄大仲夹黄夹夹黄林夹仲夷无林黄夹林大五六工尺工尺上凡尺尺上一四工上合四上一合五一合尺一上工凡尺合一尺五】朱文公云首章次章言文王之德至四章乃可得而见
　　侯服于周天命靡常殷士肤敏祼将于京厥作祼将常服黼王之荩臣无念尔祖
　　【夹黄仲林林仲夷仲无大夷无夷仲黄夹无林夷仲仲林夷大仲夹黄大大林无夹五六上尺尺上工上凡四工凡工上合一凡尺工上上尺五五上一合一四尺凡五】刘向言孔子诵诗至殷士肤敏喟然而叹盖叹微子也
　　无念尔祖聿修厥德永言配命自求多福殷之未丧师克配上帝宜监于殷骏命不易
　　【大林无夷无林无夷林仲无林大黄夹大无林仲夹大林无仲夷夹林夹夷无夷夹大四尺凡工凡尺凡工尺上凡尺四合一五凡尺上一四尺凡上工一尺一工凡工五五】一代之乐歌不以得殷为夸而称殷以为鍳非周公孰为此言
　　命之不易无遏尔躬宣昭义问有虞殷自天上天之载无声无臭仪刑文王万邦作孚
　　【黄姑林姑黄应林南南蕤姑林南蕤应太黄太黄林南黄姑黄太太姑南蕤应南林黄六一尺一合凡尺工工勾一尺工勾凡四合五六尺工合一合四四一工勾凡工尺六】中庸之书终之日上天之载无声无臭至矣
　　文王七章章八句【每章二韵】一章黄钟宫【俗呼正宫】二章黄钟商【俗呼大石调】三章大吕商【俗呼髙大石调】四章大吕宫【俗呼髙宫】五章大吕商【俗呼髙大石调】六章大吕宫【俗呼髙宫】七章黄钟宫【俗呼正宫】
　　叶音　一章天【鐡因切七章自天之天同】时【止切】右【以】二章子【奨里切】三章国【于逼切】四章服【蒲北切】五章京【姜】六章福【笔力切】七章躬【姑宏切本见字母当叶扃君之音以应鐡因】【初尤切】孚【浮】
　　穆叔如晋工歌文王之三　当时歌工常歌此诗因穆叔不拜而问故以为相见之乐若论周公作此乐歌其初何止为相见之乐而已
　　季札观乐为之歌大雅曰广哉熈熈乎曲而有直体其文王之德乎【杜氏注曲而有直体论其声】
　　孔子世家关雎为风始鹿鸣为小雅始文王为大雅始清庙为颂始三百五篇孔子皆歌之以求合韶武雅颂之音
　　文王诗谱至汉魏间始不传今关雎鹿鸣有乡饮乐賔之谱为文王清庙补其谱以备四始
　　质尔人民谨尔侯度用戒不虞慎尔出话敬尔威仪无不柔嘉白圭之玷尚可磨也斯言之玷不可为也【林应林仲应南黄大南应林太黄南应林南林姑太太姑林南大黄南应南林仲太大姑林应林南仲林尺凡尺上凡工合四工凡尺五六工凡尺工尺一四四一尺工五六工凡工尺上四四一尺凡尺工上尺】抑之白圭章十句中吕宫【俗呼小石调】
　　叶音　虞【元具切或云与仪嘉叶吾禾切】仪【莪】嘉【居何切】为【吾禾切】此抑之五章论语所谓白圭也
　　视尔友君子辑柔尔顔不遐有愆相在尔室尚不愧于屋漏无曰不显莫予云觏神之格思不可度思矧可射思
　　【太姑应南应姑黄姑蕤姑黄南林大黄应林应蕤姑太南蕤林姑南应林蕤大蕤太林南姑应南林姑南应姑太】
　　【四一凡工凡一合一勾一合工尺五六凡尺凡勾一四工勾尺一工凡尺一四勾五尺工一凡工尺一工凡一四】
　　抑之相在尔室章十句黄钟商【俗呼大石调】
　　叶音　顔【鱼坚切】格【冈鹤切】射【弋灼切】
　　此抑之七章中庸凡两言之曰君子所不可及者其唯人之所不见乎故君子不动而敬不言而信又曰夫防之显诚之不可揜如此【卫武公年九十有五犹使人日诵是诗以自警今于十二章之中取其慎言慎独为论语中庸所称者以五声六律被之朱且且诵且以永日虽今之音调未必如古然律吕古之律吕不犹愈于以近世操弄词曲为乐哉其全篇亦各章为谱】
　　崧髙维岳骏极于天维岳降神生甫及申维申及甫维周之翰四国于蕃四方于宣
　　【南蕤姑南应南林大姑林南林林南应林蕤林南太姑蕤姑太太姑蕤林大应林南工勾一工凡工尺五一尺工尺尺工凡尺勾尺工五一勾一四四一勾尺四凡尺工】崧髙之首章八句林钟商【俗呼歇指调】
　　叶音　天【鐡因切】翰【胡干切】蕃【分毡切】
　　礼记孔子闲居记圣人与子夏言诗至于清明在躬气志如神天降时雨山川出云乃特以崧髙之首章言之崧髙为申伯作烝民为仲山甫作吉甫于此二诗皆自言其字而其首章皆为孔子所称许【崧髙因生贤而推本于地烝民因生贤而推本于天】
　　天生烝民有物有则民之秉彛好是懿德天监有周昭假于下保兹天子生仲山甫
　　【太应南林南林南应黄太林姑南太姑太太应南蕤林南太黄姑太黄姑林南林太五凡工尺工尺工凡合四尺一工四一四四凡工勾尺工四合一四六一尺工尺五】烝民之首章八句黄钟商【俗呼大石调】
　　叶音　下【后五切】
　　孔子曰为此诗者其知道乎故有物必有则民之秉彛也故好是懿德　朱文公集传云孟子引此证性善之説其防深矣天开于子人生于寅以黄钟之太簇为天生烝民之谱
　　于穆清庙肃雝显相济济多士秉文之德对越在天骏奔走在庙不显不承无射于人斯
　　【夹太无仲无南无仲太夹黄太林仲林南南无大黄南大仲林仲南无南林黄无南林夹一五凡上凡工凡上四一合四尺上尺工工凡五六工四上尺上工凡工尺六凡工尺一】清庙一章八句夹钟宫【俗呼中　周颂多不叶韵而吕宫　　清庙维天之命全篇不用韵】
　　礼记乐记曰清庙之瑟朱而防越壹唱而三叹有遗音者矣
　　尚书大传曰周公歌清庙在庙中甞见文王者愀然如复见文王又曰其歌之呼也曰于穆清庙于者叹之也
　　礼记文王世子曰登歌清庙既歌而语以成之也明堂位季夏祀周公升歌清庙
　　仲尼燕居曰升歌清庙示德也
　　汉儒但见叔孙通因秦乐干豆上独上登歌不以筦乱人声犹古清庙之歌愚谓乐记不曰清庙之歌而曰清庙之瑟尔雅徒歌曰謡古者歌必以瑟曰独上歌者叔孙通之礼也【如升歌清庙以示德东序养老歌清庙而语此诗本以祀文王而燕享歌诗庠序肄业以及之】案周礼大司乐奏无射歌夹钟以享先祖则祀文王之乐堂下金奏宜用无射堂上歌瑟宜用夹钟今以夹钟宫谱清庙之瑟
　　载芟载柞其耕泽泽千耦其耘徂隰徂畛侯主侯伯侯亚侯旅侯疆侯以有嗿其馌思媚其妇有依其士有略其耜俶载南亩播厥百谷实函斯活驿驿其达有厌其杰厌厌其苖緜緜其麃载获济济有实其积万亿及秭为酒为醴烝畀祖妣以洽百礼有飶其香邦家之光有椒其馨胡考之寜匪且有且匪今斯今振古如兹【夹仲夹林黄无南林夹黄太黄仲林仲南黄太黄夹林仲林无南仲南林黄无南林太夹太黄林夹黄太林南黄太无林仲林无林无夹林黄太夹林仲夹林黄无南林无南林仲夹太夹无南林无南仲林无太仲南无太林南林夹仲林无大林南夹黄南无南林林南仲林南林南无黄无南林无林南林无南林南林夹黄夹一上一尺六凡工尺一合四合上尺上工合四合一尺上尺凡工上工尺六凡工尺四一四合尺一合四尺工合四凡尺上尺凡尺凡一尺合四一尺上一尺六凡工尺凡工尺上一四一凡工尺凡工上尺凡四上工凡四尺工尺一上尺凡五尺工一六工凡工尺尺工上尺工尺工凡六凡工尺凡尺工尺凡工尺工尺一合一】载芟一章三十一句夹钟宫【俗呼中吕宫】
　　叶音　柞【七各切】泽泽【徒洛切】畛【真】士【与以叶】耜【养里切】亩【美】活【斛】达【迭】积【子赐切】
　　畟畟良耜俶载南亩播厥百谷实函斯活或来瞻女载筐及筥其饟伊黍其笠伊纠其镈斯赵以薅荼蓼荼蓼朽止黍稷茂止获之挃挃积之栗栗其崇如墉其比如栉以开百室百室盈止妇子寜止杀时犉牡有捄其角以似以续续古之人
　　【南夹南大应夷蕤姑应夷应夹姑蕤姑夹蕤夷蕤姑蕤夷应南姑蕤姑大姑夷姑夹姑南大夹夹蕤夷蕤夷蕤夷姑应夷应姑夹姑蕤姑大南应南姑南应夷姑蕤夷应应夷夹大夷姑应夷夷蕤应夷大夹夷蕤夷应姑夷姑大姑夷南夹应南】
　　【工一工四凡工勾一凡工凡五一勾一五勾工勾一勾工凡工一勾一五一工一五一工四一一勾工勾工勾工一凡工凡一五一勾一四工凡工一工凡工一勾工凡凡工五五工一凡工工勾凡工四一工勾工凡一工一四一工工五凡工】
　　良耜一章二十三句南吕宫【俗呼中管仙吕宫】
　　叶音　耜【养里切】亩【美】活【斛】纠【矫】赵【直了切】茂【胡口切】载芟良耜序以为春祈秋报于社稷而不类告神之辞或者为勾龙后稷歌之后稷周之祖也颂者颂美始教民稼穯之人且言春耕秋获仰事俯育何莫非古人之教之赐故载芟之末句曰振古如兹良耜之末句曰续古之人或谓周礼祭地歌应钟然社稷难同方泽之祭当从月律春社以夹钟秋社以南吕
　　駉駉牡马在坰之野薄言駉者有骃有騢有驔有鱼以车袪袪思无邪思马斯徂
　　【南林蕤大应南林大姑大南大姑太姑大南应南蕤姑蕤南蕤姑大姑林姑林南工尺勾五凡工尺五一四工五一四一四工凡工勾一勾工勾一四一尺一尺工】駉之思无邪章八句林钟商【俗呼歇指调】
　　叶音　牡马之马【满补切】野【上与切】者【章与切】騢【洪孤切】邪【详余切】
　　孔子曰诗三百一言以蔽之曰思无邪　包氏曰蔽犹当也【此一言可以当三百篇】













　　瑟谱卷四
　　钦定四库全书
　　瑟谱卷五　　　　　　　元　熊朋来　撰乐章谱
　　孔子庙释奠
　　释奠乐章自政和以来増损不同如福州本迎送神盥洗升降奠币酌献共只五曲虽简约易于教习遂以祀先圣之辞祀顔孟且其谱不成宫调今福吉洪袁教习祀乐止据福州通祀辑略甚欲改定其谱而不能郴州旧刻通祀礼与王氏瑟书同出一手然奠献皆南吕宫春丁律中夹钟之月合各随月律又如曾子子思自咸淳三年升配亦有乐章朋来因瑟补定其谱春丁二月用夹钟宫秋丁八月用南吕宫惟迎神用黄钟为宫大吕为角太簇为征应钟为羽周礼所谓宗庙之中奏之者也送神用黄钟宫复其初也盥洗用姑洗宫月令注云姑洗所以脩洁百物前汉志云洗洁也言阳气洗物洁之或曰由黄钟以次用姑洗也盥洗升降乐章为献官歌之尔诸本歌诗不类今各取辞义相应者用之自迎神至送神通十八曲以雅律通俗谱使登歌者者击金石者吹匏竹者皆可按谱求声若夫有徳有位之士逢制作之时居礼乐之官从新撰曲定谱则亦存乎其人也
　　迎神　凝安之曲
　　黄钟为宫【俗呼正宫】
　　大哉宣圣道尊徳崇【案道尊徳崇宋史乐志作道徳尊崇】维持王化斯文是宗典祀有常精纯并隆神其来格于昭盛容
　　【黄南林姑太姑南林应南蕤姑南林黄太黄南大黄应南黄姑太黄南林南姑太黄合工尺一四一工尺凡工勾一工尺合四六工五六凡工合一五六工尺工一四合】
　　大吕为角【俗呼髙大石调】
　　仰之弥髙式瞻在前【案式瞻在前宋史乐志作鑚之弥坚】于昭斯文被于万年有严学宫【案有严学宫宋史乐志作峩峩胶庠】神其来止思报无穷敢忘于始
　　【仲夹大夷无夷大黄无林大夹夹仲夷仲林夷黄夷大黄无林大林仲夷无夷林仲上一四工凡工五六凡尺四一一上工上尺工合工五六凡尺四尺上工凡工尺上】
　　太簇为徴【俗调无征声】
　　道同于天人伦之至有飨无穷其兴万世既洁斯牲粢眀醑防不解以忱神其来暨
　　【南应太大夷蕤姑大南应蕤夷大姑南大应姑大南大应南姑夷应姑大太太应南工凡五五工勾一四工凡勾工四一工四凡一四工四凡工一工凡一四五五凡工】
　　应钟为羽【俗呼中管黄钟羽】
　　生而知之有教无私永言其道万世之师【按宋史乐志应钟为羽章上四句作圣王生知廼辟儒规诗书文教万世昭垂下四句同其大吕为角章作生而知之有教无私成均之祀威仪孔时维兹初丁洁我盛粢永适其道万世之师与此谱异盖朋来叅采两章合为一章以谐律尔】良日维丁灵承不爽揭此精防神其来飨
　　【夷大夹大夷蕤夹大应夷仲夷无大夹夷仲夹大应夹大应夷应大夷蕤应蕤应夷工四一四工勾一四凡工上工凡四一工上一四凡一五凡工凡五工勾凡勾凡工】宗庙迎神乐九变【出周礼大司乐】黄钟为宫三奏大吕为角太簇为征应钟为羽各二奏【此唐永和乐拟周礼九变】周礼三宫之乐言宫角徴羽不言商【乐书引荀卿云大师审商故佩玉亦止言宫角徴羽周木徳审商则唐宋不当审商】惟地宫四律相生天人二宫注者求其说而不通輙言律有所避恐无此理唐作三和之乐就各均取角征羽求合于周礼之文【如大吕为角则于大吕均取中吕起调毕曲太簇为征则于太簇均取南吕起调毕曲应钟为羽则于应钟均取夷则起调毕曲然于黄钟为宫无意】自此郊庙之乐皆因仍其法姜夔尧章尝极辩之上文太簇为征重出疑有错简今释奠迎神或只用黄钟为宫一曲叠奏之【有以子丑寅亥四律合为说者然上文二宫不皆合】
　　盥洗【升殿降殿饮福通用】　同安之曲
　　姑洗宫【俗呼中管中吕宫】
　　右文兴化宪古师经【案经宋史乐志作今从元史乐志】眀祀有典吉日维丁盥洗在阼【案盥洗在阼宋史元史乐志俱作丰牺在阼】雅奏在庭周旋登降福祉是膺
　　【姑夷应姑无夹夷无姑大应夷应姑夷应应夷姑蕤无蕤姑夷夹大应夷夷姑太姑一工凡一凡五工凡一四凡工凡一工凡凡工一勾凡勾一工五五凡工工一四一】
　　右迎神盥洗曲春秋通用
　　奠币　眀安之曲
　　夹钟宫【俗呼中吕宫春丁用】
　　维仲之春兴其秩节防酒斯陈眀粢既絜洋洋如临三千在列用币将诚精忱洞彻
　　【夹南林无无林无南林仲夹黄仲大无南南林仲夹无南林无大黄南无无林仲夹一工尺凡凡尺凡工尺上一合上四凡工工尺上一凡工尺凡五六工凡凡尺上一】
　　南吕宫【俗呼中管仙吕宫秋丁用】
　　晨防飞霜声初谐商事先陈币恭宜承筐由阶载升于位肃将周旋无哗如在洋洋
　　【南大应南夷蕤应南大蕤应夹夷蕤应大姑蕤姑夷大姑夷应夷蕤大应大姑应南工五凡工工勾凡工四勾工五工勾凡五一勾一工四一工凡工勾五凡四一凡工】右奠币春夹钟宫秋南吕宫正配位乐章同【奠币毕初献复位再盥洗升殿盥酌则每位各有酌献曲】
　　酌献　成安之曲
　　先圣　夹钟宫【俗呼中吕宫春丁用】
　　惟天何言惟圣同天自有生民盛莫加焉清酤既载歌谐乐声聿兴斯文允矣大成
　　【夹黄南林林无南黄大南林仲林南无夹夹大南林夹仲夹黄无南大黄无林仲夹一合工尺尺凡工六四工尺上尺工凡一一五工尺五上一合凡工四合凡尺上一】
　　南吕宫【俗呼中管仙吕宫秋丁用】
　　惟天何言惟圣同天自有生民盛莫加焉清酤既载歌谐乐声聿兴斯文允矣大成
　　【南大应夷夷应南大大姑蕤夹蕤南应南南夹夷蕤大蕤姑大应南夹大夷应蕤南工四凡工工凡工五四一勾一勾工凡工工五工勾五勾一四凡工一四凡工勾工】
　　兖国公顔子　夹钟宫【俗呼中吕宫春丁用】
　　庶防屡空箪瓢内乐圣师曰贤独称好学与飨在堂情文实称万年承休假哉天命
　　【夹仲夹南无夹仲林无南林仲大夹南夹夹无太黄无南夹仲夹黄南林南林仲夹一上一工凡一工尺凡工尺上四一工五一凡五六凡工一上一合工尺工尺上一】
　　南吕宫【俗呼中管仙吕宫秋丁用】
　　庶防屡空箪瓢内乐圣师曰贤独称好学与飨在堂情文实称万年承休假哉天命
　　【南蕤夹南应蕤姑夷应夷姑大大姑应南南应夹大应夷姑大姑大南姑南蕤应南工勾一工凡勾一工凡工一四四一凡工工凡五五凡工一四一四工一工勾凡工】
　　郕国公曾子　夹钟宫【俗呼中吕宫春丁用】
　　心传忠恕一以贯之爰述大学万世训彛恵我光眀尊闻行知继圣迪后是飨是宜
　　【夹仲南无夹仲南仲黄夹仲黄南林仲夹黄太南林黄无南林无南夹黄林无林夹一上工凡一上工上合一上合工尺上一六五工尺六凡工尺凡工一合尺凡尺一】
　　南吕宫【俗呼中管仙吕宫秋丁用】
　　心传忠恕一以贯之爰述大学万世训彛恵我光眀尊闻行知继圣廸后是飨是宜
　　【南蕤南应姑蕤南蕤大姑蕤姑夷蕤姑大夹大应南夹应南姑应南姑蕤蕤应蕤南工勾工凡一勾工勾四一勾一工勾一四五五凡工五凡工一凡工一勾勾凡勾工】
　　沂国公子思　夹钟宫【俗呼中吕宫春丁用】
　　前曾后孟道传自公有伟继承【按元史礼乐志作公传自曾孟传自公有嫡绪承】允得其宗提纲开蕴乃作中庸侑于元圣亿载是崇【夹无仲林黄太黄太黄无南林无林仲南大南林无无林南仲仲林无大夹仲大夹一凡上尺合四合工六凡工尺凡尺上工四工尺凡凡尺工上上尺凡五一上四一】
　　南吕宫【俗呼中管仙吕宫秋丁用】
　　前曾后孟道传自公有伟继承允得其宗提纲开蕴乃作中庸侑于元圣亿载是崇
　　【南应蕤姑大夹大南大应南蕤应夷蕤南夹南蕤应应姑南蕤蕤夷应夹姑夷大南工凡勾一四一四工五凡工勾凡工勾工一工勾凡凡一工勾勾工凡五一工四工】
　　邹国公孟子　夹钟宫【俗呼中吕宫春丁用】
　　龂龂周道狂澜倒漴躬承辞辟髙配禹功世隆兴文盛典惟修今乐犹古式荐春秋
　　【夹无南黄仲林南林南林仲林仲林无夹太黄无南林黄太南无南林夹林南无夹一凡工合上尺工尺工尺上尺上尺凡五四合凡工尺六四工凡工尺五尺工凡一】
　　南吕宫【俗呼中管仙吕宫秋丁用】
　　龂龂周道狂澜倒漴躬承辞辟髙配禹功世隆兴文盛典惟修今乐犹古式荐春秋
　　【南应南姑夷蕤南蕤夷姑太姑蕤南应南大夹应南蕤大蕤南应南蕤夹姑夷应南工凡工一工勾工勾工一四一勾工凡工四一凡工勾五勾工凡工勾五一工凡工】右酌献春夹钟宫秋南吕宫每位各有乐章【初献毎位酌献曲毕读祝亚献终献止于酌献时用乐初献饮福用前同安之曲】
　　送神　宁安之曲
　　黄钟宫
　　肃庄神缨【按宋史乐志作肃庄绅緌神缨二字误】吉蠲牲犠于皇眀祀登荐惟时神之来兮肹蠁之随神之去兮休嘉之贻【黄南应南姑林蕤姑南应姑太黄姑太黄林南太黄林姑太黄南蕤姑林南应南黄六工凡工一尺勾一工凡一四合一四合尺工五六尺一四合工勾一尺工凡工六】右送神曲春秋通用【除月律六曲及迎神止用黄钟宫每次教习九曲而已】





　　瑟谱卷五
　　钦定四库全书
　　瑟谱卷六　　　　　　　元　熊朋来　撰瑟谱后录
　　仪礼乡饮乡射大射燕礼四篇皆以瑟歌诗各附诗谱今録诸家言瑟之制
　　世本尔雅皆曰庖牺氏作瑟又曰大帝使素女鼓五十悲不自胜乃为二十五具二均声隋志言伏羲瑟二十七通歴曰伏羲作二十五之瑟髙氏小史亦云大昊氏作二十五瑟淮南子云神农作瑟事物纪原谓宜从世本之说瑟书引黄帝纪素女于广都来为帝鼓五十帝损之为二十五其瑟长七尺二寸聂氏礼图雅瑟长八尺一寸广一尺八寸颂瑟长七尺二寸广一尺八寸呉良辅乐书曰八尺一寸宫数也七尺二寸商数也姜夔乐议曰八尺一寸者九黄钟律之长也广一尺八寸者倍黄钟律之长也七尺二寸者八黄钟律之长也陈旸乐书曰汉武祠太一后土作二十五瑟今大乐所用亦二十五聂崇义礼图二十三十九之说误矣姜氏曰二十三十九之说可废也大晟乐书曰大晟之瑟长七尺二寸【瑟之长至八尺一寸七尺二寸而定瑟之广至一尺八寸而定不一尺八寸不能容二十五瑟之至二十五而定矣】
　　风俗通云筝形如瑟唐大乐令壁记亦云筝与瑟正同而少秦人有一瑟而争蒙恬中分之令各取半因名秦筝然今之筝仅得瑟之半秦又仅得筝之半也蔡邕云瑟前其柱则清后其柱则浊【秦筝亦然瑟多柱比秦筝宜稍薄古者瑟柱以玉为之】造瑟之制桐背梓腹【古用槐桑陈氏乐书云不若桐能发金石声然椅桐梓漆其来久矣】九梁二越【今秦筝亦九梁二越存瑟之制】因尔雅大瑟谓之洒防云瑟两头有孔其在底下者名越今瑟筝第一梁有孔遂实其第二梁不通二越非防越之意且筝工于第八梁多闭塞虽取声不在尾越未免隔絶其心腹不能防通夫丝声于易象离卦琴瑟皆宜中虚外实【尔雅防说不足慿彼所见者亦后世之筝瑟若两头之作孔是四越也】造瑟者第一梁如琴作唇而实之【亦以别于秦筝】空洞其第二梁至第八梁使二越中虚相通可也【安梁须上下四旁皆周至勿令胶漆壅滞中虚而外欲就实】其岳用桑不必异产且存伏羲氏桑为瑟之初意丝声于桑宜造瑟之度皆用九故九九而八十一八九而七十二瑟以八尺一寸七尺二寸为其长之度不可加矣京氏因瑟作凖长丈而闲九尺用十三盖筝之异名近代姜氏拟造瑟长九尺九寸隠闲八尺一寸其首尾各九寸梓匠难之按仪礼正义瑟首寛尾狭近首鼓处则寛近尾不鼓并而狭故首欲近前以就一尺八寸之广令可容二十五近尾不鼓而尾之底有越故尾狭于首而长倍之以容越也首之越上当其鼓处越宜衡尾之越余所归越宜纵仪礼乡射燕礼何瑟者面鼓执越内正义谓前越言执者内有结执越则手入浅也大射乡饮酒何瑟者后首挎越内正义谓挎越则手入深也【何上声担也越户括切挎音枯】后首则尾之越在前以手挎而肩担之其向身是谓内古法八尺一寸七尺二寸并首尾言之姜氏求加焉非也其曰武崇寸有八分四隅刻云以縁其武盖取诸云和漆其壁与首尾腹盖取诸椅桐梓漆不漆其背虞柱之蹶也柱崇二寸七分此则从姜说可也十分其瑟之长以其一为首之长而尾倍之又四分其尺有八寸之广去一以为尾之广八尺一寸之瑟隠间五尺五寸七尺二寸之瑟隠间五尺天地之数也大衍之数也五十二十五之意也【瑟之尺寸皆用九者八尺一寸瑟首长八寸一分七尺二寸瑟首长七寸二分四分其尺有八寸之广去一以为尾广计一尺三寸五分两壁崇二寸七分即所谓武也中崇倍之为五寸四分足二寸七分自首度之两壁通足各崇五寸四分中崇直下与足平通为八寸一分尾梁两壁至云尾各崇六寸三分中春受处五寸四分直下与云尾平通为八寸一分鴈柱崇二寸七分翅间一寸八分如用姜氏法武崇一寸八分则其中之崇加一倍有半为四寸五分足二寸七分两壁通足四寸五分中崇直下与足平通为七寸二分尾梁两壁至云尾各崇五寸四分中脊受处四寸五分直下云平尾通为七寸二分首梁如琴作舌其唇横长八寸一分而实之】首尾绘锦昭其文也隠间粉素昭其质也余皆漆之如琴法其度以货泉周尺径寸在焉自丁度髙若讷至司马文正公皆谓之法钱西山蔡氏曰后之君子有能验声气之元以求古之律吕于此当有考而不可忽也【此即隋志十五等尺中第一晋荀朂尺同又如胡安定横累十黍取寸刻之皇祐乐图即和岘所用景表尺以十货泉较之景表尺得九十四黍当以汉钱为近古也】
　　汉货泉周　　　　　　胡安定累
　　尺径寸图　　　　　　黍取寸图




　　或问姜氏瑟图退律之法谓如黄钟下生林钟改黄钟为应钟余四律不动请试以太常旧法推之如黄钟下生林钟而林钟自为宫上生太簇为徴太簇下生南吕为商南吕上生姑洗为羽姑洗下生应钟为角应钟又生蕤賔为少宫蕤賔生大吕为少徴亦只改黄钟为大吕余六律皆不动彼则以黄钟退律见应钟此则以黄钟进律见大吕新成旧退于理更长【十二律皆然林钟生太簇则夷则见而林钟退矣】律吕相生变动周流错综成文进退皆合自然姜氏出新意以二变取声角羽二强欲避宫徴之名【二变不以起调而不可去也角羽逺而宫徴近故名少宫少征若取之角羽黄钟不可以用仲吕无射林钟亦不可以用黄钟仲吕必须近宫徴求之隔八相生至对宫而后定对宫常居徴后一辰】然而丑未相直林钟必见大吕而后己子丑相代黄钟退则大吕见矣彼又欲去商角徴羽调止用十二宫及其谱越九歌竟用无射商夷则羽夹钟商林钟羽南吕商大吕羽正自不能行其言矣如瑟图何
　　或问瑟有用二十五皆八十一丝者有用大小各十二者韩非言瑟以大为小声以小为大声知此时瑟有大小岂以韩非之言而改其法陈宠言为政犹张琴瑟大急者小絶后汉瑟与琴皆大小也汉礼乐志有柱工员二人绳工员六人张瑟八人盛时瑟未甚废柱之髙下之大小张瑟之缓急皆有专工治之【本注柱工主筝瑟之柱者琴瑟绳言紏合作之】或谓唐时犹言瑟五十以史传及他诗徴之唐亦未必有五十之瑟有以柱前后解之者不知此诗本非言瑟为适怨清和之说学者滋惑不复深思惟洪文敏公以为不然近代有庐陵王大初【名泰来吉之永丰人】为此诗解说益明惜其言未必传尔
　　或谓仪礼经传通解以开元诗谱与钟律俱传名之曰诗乐矣其曰窃疑云者谓其声莫得闻也当时未尝瑟而亲试其谱歌诗必以瑟今按谱下指则各诗之音应如诵依瑟声为歌声可也所谓叠字散声以叹发其趣者谱中亦时有之【按尚书大传以于穆清庙为歌之呼曰于者叹之可以见诗词之中自有叹发之处不必在诗词之外因诗人之词而永歌嗟叹之可也】至于一声一字则郊庙乐章皆然以钟磬之谱必如是也今増谱诸诗本欲去四清二变然试之而难为听念古人居今有不得不随时者故依开元谱例以雅通俗夫亦以周诗寓唐乐存声歌之彷佛不犹愈于他曲哉乐律未易言若字音之学于儒者事最近而好者亦鲜五音之外有半征半商【依皇极经世百五十二音犹以来日二母为未偹也】则律吕之有余音宜也琴瑟具五音其字音则琴角瑟商故琴有清角瑟有清商
　　瑟曲如素女之白雪【张华博物志云白雪是素女鼓五十瑟曲名】皇娥之天清地旷【王子年拾遗记皇娥倚瑟而清歌云云】师旷之无射【即旷见王子晋王子请入坐敷席注瑟师旷曰歌无射曰国诚宁矣逺人来观修义经矣好乐无荒】灵均之九歌【楚俗亦以瑟歌而合乐故其词曰陈竽瑟兮浩倡又曰縆瑟兮交鼓】梁太傅惜誓之清商【至少原之埜兮赤松王乔皆在旁二子拥瑟而调均兮余因称乎清商朱文公云此梁太傅贾谊之词清商其歌曲名】又如郊庙乐章汉房中歌十七郊祀歌十九梁十二雅唐十二和盖亦以歌瑟合乐唐诗犹以陌上桑归鴈为瑟曲【李太白瑟诗弹作陌上桑薛能归鴈诗二十五弹夜月不胜清怨却飞来温庭筠瑟诗鴈声还向潇湘去十二楼中月自明　按全唐诗作钱起诗注中作薛能误】近代姜尧章又作越九歌以拟楚之九歌而自为鼓瑟之谱【亦托言祠神舜禹越王越相项王涛之神曹娥厐将军旌忠蔡孝子】或谓暮春浴沂乃所鼓之瑟曲如此因以言志于理或然【如清庙既歌而语以成之非想像空言也】
　　鲁论专言瑟今瑟谱不以他曲而以歌诗去古虽逺按谱鼓之必闻诵诗之声倚瑟咏歌亦兴观之一助乐记云尧作十五之瑟命之曰大章其乐舞曰咸池而大章乃瑟名也周礼云和空桑龙门亦琴瑟之名本注因龙门而空桑云和皆曰山名按上下文鼓鼗竹管歌舞各以其名则琴瑟亦宜有名若桐峯文梓清商亦瑟之名也是以唐卢迈四瑟有寒玉石磬响泉和志之号










　　瑟谱卷六
