　　钦定四库全书　　　　　经部八
　　孟子音义　　　　　　　四书类
　　提要
　　【臣】等谨案孟子音义二卷宋孙奭撰奭字宗古博平人九经及第官至龙图阁学士以太子少傅致仕諡曰宣唐陆徳明经典释文于羣经皆有音义独缺孟子奭奉勑校定赵岐注因刋正唐张镒孟子音义及丁公着孟子平音二书兼引陆善经孟子注以为音义上下卷今十三经注疏中孟子正义称为奭撰朱子语类及王应麟困学纪闻皆言邵武士人所假托奭于音义之外未尝更作正义今考正义序文其前半即此书之序后半乃稍窜改其词知正义即縁此书而依托也书中所释称一遵赵注而以今本校之多不相符如梁惠王篇上曰集穆曰太平曰谲篇下曰恂曰无堕曰夫将公孙丑篇上曰介者篇下曰素餐曰借道曰危行曰食功滕文公篇上曰景行曰论语曰力行近仁曰师知篇下曰素餐曰涅曰骈踬曰周公卬思离娄篇上曰踣曰恐粟曰三省曰而错曰桐子篇下曰不比曰由天曰风谕曰见几曰好言曰忮曰之行曰行其曰五伯曰辟害曰跌曰污万章篇上曰百行曰舍小篇下曰沮溺曰景行曰伊有莘告子篇上曰长义曰好下曰几成篇下曰雨雪曰瀌瀌曰见晛曰或折尽心篇上曰逺之曰下贱曰邪辟曰辟若曰蟠辟曰论之曰瞀曰柚梓曰和寡篇下曰逺祸曰恶杀曰舍生曰为之曰造曰臧否曰自遗曰子率曰剖其末孟子篇叙曰其行曰当期曰括凡六十有九条皆今本注文所无惟孟子注之单行者世有传钞宋本尚可稽考伪正义删改其文非复赵岐原书故与音义不相应也因奭是书可以证岐注之旧并可以证奭疏之伪则是书之有功典籍亦不细矣乾隆四十一年三月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀










　　孟子音义原序
　　夫总羣圣之道者莫大乎六经诏六经之教者莫尚乎孟子自昔仲尼既没战国初兴至化陵迟异端并作仪衍肆其诡辩杨墨饰其淫辞遂致王公纳其谋以纷乱于上学者循其踵以蔽惑于下犹洚水懐山时尽昬垫繁芜塞路孰可芟夷惟孟子挺名世之才秉先觉之志防邪树正髙行厉辞导王化之源以救时弊开圣人之道以断羣疑其言精而赡其旨渊而通致仲尼之教独尊于千古非圣贤之伦安能至于此乎其书由炎汉之后盛传于世为之注者则有赵岐陆善经为之音者则有张镒丁公着自陆善经已降其所训説虽小有异同而共宗赵氏今既奉勑校定仍据赵注为本惟是音释宜在讨论臣今详二家撰録俱未精当张氏则徒分章句漏略颇多丁氏则稍识指归譌谬时有若非刋正讵可通行谨与尚书虞部员外郎同判国子监臣王旭诸王府侍讲太常博士国子监直讲臣马龟符镇宁军节度推官国子学説书臣吴易直前江隂军江隂县尉国子学説书臣冯元等推究本文参考旧注采诸儒之善削异説之烦证以字书质诸经训疏其疑滞备其阙遗集成音义二卷虽仰测至言莫穷于奥妙而广传博识更俟于发挥谨上











　　钦定四库全书
　　孟子音义巻上　　　　　　宋　孙奭　撰
　　孟子题辞【张镒云即序也赵注尚异故不谓之序而谓之题辞也】赵氏【丁公着云案本传名岐字邠卿京兆长陵人也初名嘉生于御史台因字台卿后避难故改名岐少明经有才艺公府屡辟为京兆尹延笃功曹先是岐常贬议中常侍唐珩兄玹为京兆尹岐遂避难四方无所不歴及诸唐灭乃出仕歴并州刺史议郎后以老病就拜太常九十余建安六年卒】通称【丁云称去声下有此字以意读之】邾【陟输切】所并【必正切下同】长师【张丈切】纵【音踪】隳【许规切】墨翟【音狄后墨翟皆仿此】壅底【张云音邸言否塞不通也】迂【音纡又音于】值炎【丁作直音值】信三【音伸】诒后【丁云音义与贻同】难疑【乃旦切】系【本亦作系同胡计切】錧鎋【丁云上音管方言作輨车釭也下音黠车辖也】衿【音今】问陈【直刄切】毁鬲【丁音隔盖谮毁之使情隔耳又音歴】焉能【于防切】依放【方往切】遂绌【音黜】罢传【直恋切下经传同】心勦【下子小切絶也】形瘵【侧界切病也】弛担【音豕下都滥切】睠【音眷】漂【抚昭切】乱思【张云乱治也思去声】緼奥【于粉切渊奥也】章别【后列切】
　　梁恵王章句上【丁云案史记梁恵王魏武侯之子名防防音鸎】　凡七章以为【于伪切下为王为其曰为抑为为是故为皆同】放于【方往切】夷羿【音诣羿夷姓】餍【一盐切又于艳切】复申【扶又切下章注同】重嗟【直用切下申重重言皆同】亦乐【音洛尽此卷皆同】王好【呼报切下好战同】集穆【张云当为辑穆】夸咤【丁丑嫁切云夸也玉篇作诧】规度【大各切下忖度同】亟【音棘】不督【音笃丁作□子六切】来趣【丁音趋亦如字】麀【音忧】鹤鹤【张云诗本作翯翯户角切古字假借今依诗本音】于牣【于如字下音刄丁本作仍】欢乐【本亦作劝乐】害防【如字张音曷书作曷防】及女【音汝】大平【丁音泰下有此字以意求之】填然【音田】者不【方乆切后皆放此】直不【如字丁音值】胜食【音升下同】数罟【七欲切网也丁张音朔下音古】洿【音鸟】防死【丁如字】衣帛【于既切注及下文衣帛同】数口【丁色主反】不王者【丁云去声下文以意读之】风王【音讽】饿莩【平表切义同殍字丁张毗小切】莩有梅【毗小切又平表切丁云韩诗也诗作摽与莩同】刺人【七亦切又七四切】改行【下孟切下徳行同】以梃【丁徒顶切从木】恶之【乌路切注及下夫恶同】恶在【音乌恶犹安也下恶乎定恶知皆同】俑【音勇】夫恶【音扶此字既多可以意求疑者别出】死邪【以嗟切后不音者皆仿此】长子【张丈切下长上长者皆同】洒之【丁音洗谓洗雪其耻也】省刑【所梗切】税敛【丁力劔切】易耨【以防切下奴豆切字亦作蓐音同】以养【余亮切】语人【鱼据切下语人同】卒然【七没切】槁【音考】沛【字亦作霈普盖切】浡【音勃】由水【由与犹同古字通用】宓【音伏】戯【音羲】龁【恨没切】衅【许觐切】舍之【音舍】觳觫【丁斛速二音恐貌】钟与【音余下何与心与闻与甚与口与体与目与前与皆同】郄【音隙】大祝【音泰】堕【许规切】逺庖【于万切】王説【音悦】挟【音恊】以超【超或作趋】折枝【之舌切赵云折枝按摩折手节解罢枝也陆善经云折枝折草树枝】罢枝【音疲】少者【诗妙切】以御【如字郑笺诗云御治也】思齐【音斋】适妻【丁亦切】好恶【皆去声】度之【待各切注称度度心度物皆同余并音渡】便嬖【婢緜切下音臂】辟土【音辟】贾【音古】愬【音诉】惽【音昬】放辟【音僻】邪侈【张尺氏切丁作移】为已【音以絶句】罔民【张如字丁作司民下音同】焉有【于防切】以畜【许六切】当章【丁浪切】谲【音决】梁恵王章句下　　　凡十六章
　　暴见【贤徧切下他日见及后注虹见皆同】王语【丁音御下尝语同】好乐【呼报切此卷内皆同惟下注美好如字】愠【于问切】恚【一睡切】与民同乐【音洛】闻与【音余下病与慎与鼎与皆同】独乐乐【丁上音岳下音洛下文及注乐乐皆同】孰乐【音洛此章内孰乐乐邪乐也同乐乐其字皆同余并音岳】为王【于伪切下同】举疾首蹙頞【丁云举犹皆也属下句蹙子六切頞音遏】隙【绮防切】何恶【乌路切下谗恶同】于传【直恋切下同】荛【音饶】刈【音乂】为阱【才性切】混夷【丁音昆昆夷犬戎别名】喙【许秽切困也】大王【音泰后大师大王皆放此】獯鬻【丁云上音熏下音育夏曰獯鬻商曰鬼方周曰猃狁秦汉曰匈奴魏曰突厥】勾践【古侯切】防【音鲙】夫差【音扶】乐天【音洛此卷内惟下文相説之乐及注乐师乐章乐诗乐正皆音岳余并皆音洛】彼恶【音乌】瞠【尺真切】书曰天降下民至越厥志【丁曰注云尚书逸篇也案今尚书太誓有此文但三五字详略不同耳此注云逸书者古文太誓自孔安国注遭巫蛊事亦遂寝藏于私家故先儒郑康成马季长杜元凯等皆以为逸书故此注亦云逸书不见古文也】衡行【丁音横云详注意即依字】从欲【丁音纵本亦作纵】为之赴难【为难二字并去声】朝儛【音舞】放【方往反】琅【音郎】邪【以嗟切】王观【丁音贯亦如字】其相【息亮切下相土同】春省【息井切下同】从容【七容切】睊睊【字亦作□张古县切云侧目视貌言睊睊然怒目相嫉而相谗也】慝【吐得切】湎【弥兖切】蹯【音烦】行也【下孟切下之行同】无厌【丁一兼切】公説【音悦下相説臣説皆同】徴招【张音韶下同】畜君【许六切下注子畜同】孥【音奴】讥难【乃旦切下狄难之难赴难其难免难皆同】恶恶【乌路切下如字】哿矣【工可切】茕【音琼】糇【音侯】橐【音托】思戢【诗作辑同音集】啓行【如字道也】裹盛【音成】浒【音虎】恂【音荀】比其【丁必二切及也】无堕【许规切亦音惰下不堕同】舎之【音舍下舍女同】防比【毗志切】核【音覈】恶直【如字又乌路切】大辟【婢亦切】舎女【音汝】人少【诗妙切】镒【音溢】箪食【音丹下音嗣后箪食皆仿此】霓【五稽切】徯【胡礼切】系累【张音系下力追切】并燕【音并下并得同】旄倪【丁云上音髦下音齯老也详注意倪谓繄倪小儿也】繄【鸟切】夫将【丁音扶属下句】鲁閧【张胡弄切云鬬声从门下者下降切义与巷同此字从门丁豆切与门不同丁又胡降切刘熈曰閧构也构兵以鬬也説文云鬬也】长上【张丈切下其长长者皆同】军率【所类切】忿【敷吻切】阨【音厄】无已【音以】以偪【音逼】以遗【去声】貉【音鹤】乃属【丁音烛防聚也】鼎与【音余】曰否【方乆切本亦作不音同后不音者皆仿此】沮【慈吕切本亦作阻各随字读之】尼之【女乙切郭璞注尔雅引孟子作此字丁本作防云居字】焉能【于防切】
　　公孙丑章句上　　　　凡九章
　　可复【扶又切下同】蹵【子六切踧同】踖【子亦切】艴【丁音勃张音拂】何曽【丁音憎则也乃也】愠【于问切】不帅【音率】重言【直用切】为我【于伪切注及后章非为皆同】为与【音余下法与闻与同与皆同】以齐王【张于况切云此字既多可以义详】由反手【丁云义当作犹犹如也古字借用耳下文由弓人由矢人义同】易然【以防切】丁朝【音潮】胶鬲【丁隔歴二音】辅相【息亮切丁本作押音甲广雅云辅也义与夹同】镃基【镃或作兹音同】改辟【音辟】邮【丁音尤今之驿也】畏难【乃旦切】我四十不动心【杨子曰请问孟轲之勇曰勇于义而果于徳不以贫富贵贱死生动其心于勇也其庶乎】贲【音奔】黝【伊纠切】桡【丁奴効切】百行【下孟切下之行徳行随行皆同】要之【音邀后以要同】子好【呼报切下好残所好皆同】吾不惴焉【之睡切丁本作遄云音揣恐惧也】之帅【所类切或音率注同本亦作师】度【大各切】蹶【音厥又居卫切】颠倒【字或作傎音同】恶乎【音乌下曰恶同】所趋【音趣下同】无是馁也【奴罪切陆云言以道义配之则能充塞无是馁也】慊【口簟切】助长【张丈切注及下不长苗长长天下皆同】揠【乌八切拔也】芒芒【丁音忙】亟【音棘疾也】罢【音皮】舎之【丁张并音舍下舍是舍己皆同】诐【彼寄切】自断【丁音短】以誉【音余亦音豫下誉之同】丽姬【吕支切】邪辟【音僻】廋【音捜】説辞【张音税丁又依字】夫圣【音扶属下句】污【丁音蛙不平貌】垤【大结切】行潦【音老】大过【音泰后章注大宰及章末大隘其大皆同】恶辱【乌路切章内文注及后章非恶皆同】荣乐【音洛下文般乐乐为乐闻乐取皆同】居埤【音卑】闲暇【音闲】彻【直列反】桑土【丁音杜】绸缪【音稠下武彪切】鸱【处脂切】鸮【于娇切】般乐【音盘】怠敖【五劳切又五到切】孼【鱼列切】不可活【如字丁云尚书作逭音换下离娄篇同】雊【古候切】防【直连切】愿藏【或作臧音藏】不横【去声】氓【或作萌或作甿皆音肓】怵惕【音黜】内交【张音纳本亦作纳】羞恶【丁乌故切又如字】为行【下孟切】扩【丁音郭张大也字亦作彍音霍】函【音含】铠【苦爱切又苦亥切】祝【丁亦音呪】蚤售【音早授】不中【张仲切】谠【音党直言也书作昌】推恶【此章惟此字乌路切余知字】浼【张莫罪切丁亡但切説文曰污也方言曰东齐之间谓污曰浼】污也【乌故切下文同】就已【音以注同】遗佚【音义与逸同或作迭或作失皆音逸】阨穷【音厄本亦作厄】袒裼裸裎【袒音但裼音锡裸郎果切裎音程并露也裎亦作程】焉能【于防切】懑也【音满又摸本切本亦作满】援而止之【或作正之】惮【徒案切】俪【音丽】绌【音黜】伯夷隘【或作阸或作阨并乌切】弹正【音坛】介者【丁云字多作分误也】
　　公孙丑章句下　　　　凡十四章
　　王相【二字并去声】和乐【音洛下乐道乐义皆同】不下【丁去声后注下士同】冯【皮冰切】寡助之至【至或作主】畔之【张云与叛同】恶寒【乌路切】造朝【七到切下同】之从【才用切】数人要【丁上色主切下音邀】曰恶【音乌注及下恶得曰恶恶知皆同】宜与【丁音余下是与死与言与伐与杀与之与过与皆同此宜与亦如字】慊【口簟切】长民【张丈切注及下长者同】好【呼报切下同】餽【音馈后皆仿此】赆【囚刄切】为兵【于伪切下必为之为王为其所以为为我为孟下为子为皆同】可鬻【本或作育音同】有处【昌吕切下同】焉有【于防切】则去之【起吕切】其行【胡郎切】几千【丁虮祈二音】赈【丁音振】素餐【七丹切】蚔【音迟】鼃【丁乌花切张乌娲切】先后【丁云并去声一】毋使【音无】不中【张仲切】借道【本亦作籍】盖大夫【古盍切】王驩【音欢】同使【所吏切】相比【毗志切亦如字】曰夫【音扶注夫人同】危行【下孟切】称之【尺证切】翣【山洽切】辟世【音避】度而【大各切】不可称【丁如字】且比【丁音庇及也】恔乎【音效方言云快也丁音皎説文云憭也】沈同【张音审或作沉误】子哙【苦坏切燕易王子】监【古咸切】更也【古衡切】龙断【赵云龙断谓堁断而髙者丁云案龙与隆声相近隆髙也盖古人之言耳如胥须之类也张云断如字或读知断割之断非也陆云龙断谓冈垄断而高者如陆之释则龙音垄】堁【丁云广雅音课开元文字音块】隐几【于靳切据也】齐宿【侧皆切字亦作斋】语子【鱼据切】鲁缪【音穆】愠【于问切】岂舎【音舍下舍我同】悻悻【丁云字当作婞形顶切很也直也又胡耿切字或作然论语音铿】见于【丁音现】狷【古县切】恚【一睡切】宿留【上音秀下音霤】食功【丁音嗣】
　　滕文公章句上　　　　凡五章
　　使于【所吏切】考公麇【居筠切从禾】相直【音值】复见【扶又切】重受【直用切下同见古笕切间一音闲】瞑【莫甸切下音县又作眠眗音同】瞑愦乱【瞑或作傎即音颠愦古对切又音溃】景行【下孟切下忘行孝行并同】论语曰力行近仁【丁云近音附近案论语无此语是礼记中庸篇赵氏以为论语文之误也】【音资】防【所居切】飦【诸延切】缞【或作衰同音崔】【字亦作□音义与糜同】更也【古衡切】好驰【呼报切下好者好聚好施皆同】为我【于伪切下既为复为为天下亲为非为皆同】歠【川悦切】帅【音率】督趣【丁音促】于茅【张云或作苗误也】索绹【桑落切下音桃】亟其乘屋【丁云亟音棘乗登也】闲暇【音闲】放辟【音僻后放辟同】邪侈【张云诸本作移误也】罔民【张云或作司误也】彻【直列切】受禅【音擅】校数【色主切】有易【丁以豉切下及后章不易同】乐岁【音洛】弃捐【与専切】盻盻【説文五礼切恨视也亦四苋切丁作肸许乙切】以养【余亮切下莫养奉养皆同】称贷【并如字】恶在【音乌安也后章恶得恶能皆同】养食【音嗣】未任【音壬】雨我【于付切】学校【音效下同】射也【神夜切】各去【起吕切】污吏【乌路切又音乌】长争【张丈切】绌【音黜】田莱【音来草田曰莱】夫圭田【丁云夫如字谓余夫也郑康成注礼记训夫为治也】硗【苦交切】别野【彼列切下有别同】勠【音六】师知【音智】许行【丁音衡又下孟切下同】踵【之陇切】氓【亡庚切与甿同】衣褐【于既切下同】捆屦【丁音阃案许叔重曰捆织也埤仓曰捆也从才从木者误也张作裍音同】叩防【丁音卓击也从才旁豕】陈相【丁云去平并通】饔【音雍】飱【音孙】当身【丁去声】粗布【音麤后注同】之与【音余下为与同】舎皆【丁音赦止也】路也【丁张并云路与露同】羸路【力为切字亦作羸郎果切】食人【音嗣】食于人【如字】泛滥【音泛】偪【音逼】瀹济漯【丁云上音药中子礼切下他合切作湿误也】【音孤】使契【音薛】放勲【方往切】曰【丁音驲或作日误】劳之来之【丁云并去声】不与焉【下音豫亦如字】倍之【丁云义当作偝古字借用耳下子倍同】治任【丁而针切云治任谓治担任之具】强【其丈切】暴之【蒲木切】皜【音杲】质放【丁方往切仿像似】鴃舌【丁音决又古役切】鸣鴃【丁云毛诗作鵙古役切】大古【音泰】閟宫【丁音秘清浄之宫谓姜嫄之庙】膺击【丁本作应云案古训应训当此注训击盖以当对是击敌之义故转训耳】惩艾【丁废切】市贾【音嫁下皆同】倍蓰【丁音师云从竹下徙开元礼文字音义曰倍谓半倍而益之又音洒山绮切史记作倍洒徐广曰一作五倍曰蓰】子比【丁音鼻次比也】徐辟【音壁又音辟】道不见【丁音现注不见同】匍【音蒲】匐【蒲北切】蝇蜹姑【张音汭云诸本或作防误也丁云防未详所出或以防与防同谓蜉防也音由又一説云防姑即蝼姑也】嘬【楚怪切説文云饮歃也】有泚【七礼切】睨【音诣】蔂梩【丁力追切土笼也或作蔂下力知切土轝也】笼臿【楚洽切锹也】怃【音武】
　　滕文公章句下　　　　凡十章
　　志曰【丁云志记也谓志记之言也】介【音界丁云谓狷介也】信道【音伸】为与【音余下食与善与筑与树与皆同】要利【音邀下章要其同】奚乘【音剰下同】强而【其丈切注同】射之【食亦切】范我【或作范氏范氏古之善御者】诡遇【陆云诡遇诡计以要禽也】舍矢【音舍下舎其同】不贯【丁音惯注贯习同】中之【张仲切】贯臧【如字】者比【毗志切下同】熄【音息】从横【音踪下从长合从皆同】从长【张丈切下长幼长逸皆同】焉得【于防切安也】之冠【音贯】女家【音汝】出疆【音姜】载质【张音贽云义与贽同】以见【音现下注愿见同】粢【音咨】盛【音成】缫【素刀切】皿【武永切】借【秦昔切】腯【徒忽切】绌【音黜】为出【于伪切下为之为其为匹夫为此皆同】难仕【丁乃惮切又如字】媒妁【音酌丁云谓媒氏酌二姓之可否故谓之媒妁也】隙【去逆切】又恶【乌路切下又恶楚恶恶无礼皆同】彭更【古衡切】从者【才用切】传食【丁直恋切言转食也】箪食【音嗣此章内文注可食而食食志食功食乎子食不食皆同余皆如字】笥【相吏切】羡【似面切又余见切】画【音获】墁【张武安切云与谩同】素餐【七丹切】亳【音薄】遗之【惟季切】饷【式亮切】徯【胡礼切】匪厥【丁云义当作篚篚以盛贽币此作匪古字借用下同】救【字或作捄同】咻之【音休】嚾也【丁云案玉篇音嚻召呼也今释注意音欢为便盖字讙哗同】湼【奴结切】辟之【音避】不内【音纳】缪公【音穆】矙【或作瞰同音勘】使人【所吏切】胁【虚业切又许及切】畦【胡圭切】竦【音耸】强【其丈切】赧【女简切】去闗【起吕切】攘【如羊切】子好【呼报切下注及文皆同】汜【孚劔切】埤【音卑】度之【大各切】洚水【张音绛又下江切丁胡贡切説文胡工切】洚洞【丁云案玉篇下江切从夅夅下江切今注宜音胡贡切从夆夆音逢浲洪水也下徒送切又音同】菹【侧鱼切丁音嗟】既逺【丁于愿切】坏宫【音怪】污【音乌】邪説【如字张音税】暴行【张下孟切注及下诐行操行皆同】沛【丁蒲内切】更兴【音庚】放辟【音僻】相武【息亮切】素王【于况切又如字】横议【去声】为我【于伪切】莩【皮表切或作或作殍皆同丁音孚】诐【音贲】骈踬【蒲田切下张尼切丁云史记作胼胝谓手足生胝也此踬乃颠踬字音致义依史书读之乃便】周公卬思【案字书卬读如仰又离娄下章云周公思兼三王以施四事其有不合者仰而思之夜以继日幸而得之坐以待旦是其事也】螬【音曹】匍【音蒲】匐【蒲北切】咽【音宴】擘【博厄切】恶能【音乌下恶用同】辟【音劈】纑【音卢】戴盖【丁张并音盍】防【张云与鵞同】已频顣【丁上音纪频亦作颦嚬同下子六切】鶃鶃【丁五歴切鵞也】哇【丁张并于佳切】母食【音嗣】
　　离娄章句上
　　黄帝亡其珠【丁案荘子以珠喻妙至道耳非实亡其珠也】簇【音凑】姑洗【音铣】无射【音亦】徴【陟里切】仁闻【音问注同】嘉乐【丁云案诗作假乐假音暇乐音洛】衣【于既切】揆度【大各切后章注不度同】度量【丁并去声】侥【古尧切】甲兵【或作钾音同】不辟【音辟】方蹶【俱卫切】泄泄【弋制切】沓沓【徒合切】动女【音汝】厉王流于彘【丁音滞韦昭曰彘晋地汉为县属河东案史记周厉王立三十年暴虐侈敖国人谤王王杀谤者三十四年民莫敢言道路以目三年乃袭王王奔彘】戏【音羲】避逺【于愿切】恶死【乌故切下恶醉喻恶皆同】而乐【音洛此卷内皆放此惟后章乐正乐之实礼乐即音岳】强酒【其丈切下注同】治人不治【张云上直之切将理之义也下直吏切已理之义也后皆仿此】行有【张下孟切改行之行正行皆同】踣【朋北切】沛【普害切】能令【力政切】而女【丁去声以女妻人曰女】祼【音灌】畅【丁云谓鬯酒也】好仁【呼报切下好仁好为皆同】以濯【张直角切丁作瀹音药】其菑【音灾】沧浪【音郎】夫人【音扶下同】孼【鱼列切】恐栗【丁云义当作栗古字借用】走圹【张音奏下音旷】为渊【于伪切下为丛为汤为之为无后皆同】【音驱】鹯【诸延切】埤【音卑】防【音频獭别名】卒求【千忽切后章卒至同】舎正【音舍注同】长其长【并张丈切注及下同】三省【息井切】焉往【于防切下章焉廋同】辟草【音辟】任土【如禁切】合从【音踪】眸【音牟】了【音了】眊【音耄】廋【音搜】恶得【音乌卷末乌可已也音同】而错【音措】髠【音坤】礼与【音余】援【音爰】养亲【余亮切下同】晳【先歴切】彻【直列切】与适【丁音谪注同】足间【古苋切】非訧【音尤】君难【乃旦切】易其【以防切】桐子【音义与童字同】子敖【五高切】见孟【张音现】使而【所吏切】亟见【音棘】餔【张博孤切亦音哺】啜【昌悦切】厎【之尔切】






　　孟子音义巻上
　　钦定四库全书
　　孟子音义巻下　　　　　　宋　孙奭　撰
　　离娄章句下　　　　凡三十二章
　　畎夷【始犬切或音犬】书曰太子发上祭于毕下至盟【音孟】津【丁云案古文尚书无此文先儒以为此文是伪泰誓也】酆【音丰】镐【音浩】度量【音杜亮】不比【毗志切近也】乘舆【音剰注同】溱【音臻】洧【荣羙切】杠【张音江方桥也可通徒行人过者】辟人【丁张并音辟亦如字注辟除同】焉得【于防切】卑辟【音避】由天【丁云由义当作犹犹如也古字通用后皆仿此】礼为【于伪切下为服为之为父为其为得为武皆同】田菜【丁云菜谓菜地菜之言采也故礼曰大夫有采以处其子孙】下于【下去声】搏执【音博】极之【张纪力切又如字】恶而【乌故切下恶伤禹恶皆同】风谕【音讽】见几【音机微也谓祸福之兆也】陈质【本亦作贾】借交【慈夜切】乐有【音洛下其乐而乐同】相觉【丁音教云义当作校】有恶【如字】恶人【乌路切下所恶无恶心恶皆同】难及【乃旦切下济难同】好言【呼报切下好之而好好货好勇皆同】忮【支义切】之行【下孟切下行之本行髙行行恶皆同】行其【如字】养生【张余亮切注及下养亲之养得养皆同】深造【七报切】五伯【如字丁云伯者长也言为诸侯之长亦音霸】当直【音值下同】亟称【去吏切】徐辟【音嬖又音辟】舎【音舍】放乎【方往切】浍【古外切】涸【下各切】潦【音老】卒【千忽切】声闻【音问】强仁【其丈切】辟害【音避】谠言【丁音党尚书作昌言】泄尔【丁案注云泄狎也案媟训狎今注以泄训狎借声训耳】熄【与息同】之乘【丁音剰云晋名春秋为乗者取其善恶无不载】梼杌【丁逃兀二音梼杌恶兽名也楚谓春秋为梼杌者在记恶而兴善也】跌【徒结切】污【音乌】逄蒙【丁张并薄江切从夅夅下江切】恶得【音乌】之他【张徒何切】邪辟【音僻】乘矢【丁音剰乘矢四矢】桮【音杯】棬【丘园切】驩【音欢】敖【五高切】胁【虚业切又许及切】何难【乃旦切下难矣之难其难赴乃死难皆同】我由【丁云由与犹义同后皆仿此】很【胡恳切】惰解【音懈】与焉【音预注不与同】瞷夫【古苋切又音闲】餍【于艶切】蚤【音早】施从【丁音迤注同张音易谓廷施而往也】墦【燔潘二音】讪【所宴切】施施【丁依字诗曰将其来施施张音怡】扁扁【丁毗緜切】
　　万章章句上　　　　凡九章
　　见恶【乌路切下恶之恶已皆同】是恝【张古黠切丁音界説文作忽也许介切】为言【于伪切下因为为不顺为楚所为主当为皆同】共为【音供】求禅【音擅后皆仿此】不见【音现此章及下见瞽皆同】人少【诗妙切】知好【此章惟此字呼报切余并如字】衣五【于既切】匍【音蒲】匐【蒲北切】百行【下孟切下行莫之行皆同】怼【直类切】妻舜【七祭切下妻也妻之同】捐【音縁又音旋】浚【音峻】揜【张云与掩同】弤【都礼切丁音雕云义与弴同】雕弓【如字或作彤误】忸【女六切】怩【音尼】愕【五各切】已与【音余注及下者与皆同】校人【张音效丁音教】畜之【许六切】侨【音乔】重言【直用切】舎小【音舍】庳【音鼻史记作鼻】驩【音欢】尧帅【音率下同】蹙【子六切】岌【鱼及切】踖【子亦切】勋【音勲】得养【余亮切下皆同】兴事【去声】谆谆【之纯切】以行【张去声下行归恶行皆同此以行亦如字】暴之【步卜切露也】簒【楚患切】施泽【所防切】横为【胡孟切】自艾【音刈治也】要汤【音邀下要而以要皆同】莘【所巾切】而乐【音洛下同】觎【音俞】眄【莫甸切】嚣嚣【五高切又许骄切】幡【张云与翻同】推而【丁土回切亦如字下卷同】内之【张音纳下卷同】説之【如字亦音税】浼我【音毎】伊训曰天诛造攻自牧宫朕载自亳【丁曰注云伊训尚书逸篇不见古文耳今文尚书伊训曰造攻自鸣条朕哉自亳与此文小异】痈【于容切】疽【七余切】好事【呼报切下及卷末自好好名皆同】雠由【张音丑之平声亦如字】阨【音厄】魋【杜囘切】阨难【乃旦切】鬻【音育】食牛【音嗣】缪公【音穆】羖【音古】屈产【九勿切】之乘【音剰】时舎【音舍】
　　万章章句下　　　　凡七章
　　横政【丁胡孟切下同】横民【横或作緫各依本字读】行不【下孟切下之行行夜皆同】不与【音豫】佚【音逸】阨【音厄】袒【音但】裼【音锡】裸【郎果切】裎【音程】焉能【于防切】浼【张音毎丁音漫】接淅【接如字淅丁张并先歴切渍米也説文接作滰云浚干渍米也从水竟声孟子曰夫子去齐滰淅而行其两切浚音峻沥也】亟也【纪力切】动中【张仲切下其中中也皆同】始条理【本亦作治条理下同】有杀【所界切】不桡【奴教切】强増【其丈切】锜【鱼绮切】恶其【乌路切注憎恶同】采地【音菜】食九【音嗣下文及注食九并下章防食皆同】佃【音甸】挟长【音协下张丈切注同】费恵【音袐】顔般【音班】造之【七到切】粝【卢葛切】迭为【徒结切张云或作佚误】更迭【音庚】妻舜【七计切】郤之【正体却字下皆同或作郤误】餽【音馈下皆同】御与【音余下道与召与非与皆同】不譈【徒对切】将比【丁毗失切云比地而诛犹言比屋而诛也亦毗志切】猎较【丁张并音角】簿正【丁步古切本多作薄误】可卒【千忽切】度珍【丁大各切】为之【于伪切下为贫为养本为何为也哉为欲为其皆同】宿留【音秀下音霤】为养【余亮切】恶乎【音乌后章贤恶同】柝【音托】椎【直追切】防计【古外切】乘田【音剰】茁【阻刮切】壮长【张丈切】委积【于伪切下子智切】当直【音值】葭【音加】称职【尺证切】氓【音萌】缪公【音穆】亟问【去吏切卷内并同】摽使【音杓又音抛下所吏切】数问【音朔下同】愠【于问切】猥【于贿切】二女女焉【张云上如字下去声】传质【丁读如贽】敢见【音现注及下往见见君皆同】如底【诗作砥同之履切】沮溺【七余切】好善【呼报切下同】景行【下孟切】伊发有莘【所巾切】为殷兴道【丁云言伊尹有莘之媵臣起于草莱为殷汤兴其王道也】
　　告子章句上　　　　凡二十章
　　桮棬【音杯下丘园切张云屈木为之也丁云方言曰海岱之间谓盌为棬盌音椀】柜【丁音举】戕【音墙】义与【音余下白与也与性与长与外与非与谓与若与皆同】长义【张丈切下不出者皆同】拂之【丁扶勿切戾也下曲拂同此拂之亦如字】湍【他端切陆云湍波流也】无分【如字丁扶问切下同】潆【字书作潆余倾切波势回貌】搏之【张补各切云以手击水丁作抟音团】颡【苏党切】好下【呼报切卷内皆同惟下注好人好耳如字】耆秦【音嗜本亦作嗜下同】炙【之夜切】恶在【音乌】而强【其丈切】羞恶【丁乌故切】舎则【音舍下舍鱼舍生舍其舍贵舍大皆同】倍蓰【音师又音洒山绮切觧见滕文公章句】阨【音厄】麰【音牟】耰【丁音忧壅苗根也】浡【音勃】硗【苦交切】相觉【丁音教义训为校】蒉【音匮】姣也【古卯切】狂且【丁子余切云且助句辞】蘖【五割切】好恶【丁呼报切下乌路切下所恶同】有梏亡之【丁云梏古沃切谓悔吝利害也言利害之乱其性犹桎梏之刑其身故喻之】之行【下孟切下其行同】易生【以防切】暴之【步卜切】缴【音灼】射之【食亦切】为是【于伪切下为宫同】熊蹯【音烦】不辟【音避下同】嘑【呼故切】蹴尔【张取六切或作虽音同】咄啐【丁都忽切叱也下七内切呼也】不辩【丁本作变云于义当为辩辩别也】得我与【张云平声亦如字】乡为【丁云并去声下今为为指乡为其但为亦为皆同】不信【音伸下同】恶之【乌路切下同】溉【古代切】槚【音贾】樲【音贰】乐善【音洛下自乐而乐皆同】以要【音邀注及下同】令闻【音问】不熄【音息】荑【音蹄】稗【蒲卖切】几成【丁音祈又音几】彀【古候切】用思【丁息二切】
　　告子章句下　　　　凡十六章
　　任人【张音壬】亲迎【张鱼庆切下同】人难【乃旦切巻末可难同】曰于【丁张并音乌叹辞也断句】揣【初委切】奚翅【张云翅与啻同古字通用施智切】紾【张音轸又徒展切】搂【音娄后章同】以长【张如字】匹雏【张如字下士于切丁作疋雏云案注云疋雏小雏也即疋训小而诂训及诸书疋训耦训小无文今案方言疋小也音节盖与疋字相似后人传写误耳】后长【张丈切下先长年长长君皆同】之行【下孟切下尧行桀行之行循行身行过行皆同】得见【音现下享见见顔见于皆同】较【音角】小弁【音盘下同】为诗【丁云为犹解説也】闗弓【丁张并音弯】而射【食亦切下同】重言【直用切】邶风【音佩】可矶【音机】墐【音仅丁云路旁冡也】宋牼【口茎切】説而【音税下皆同】将为【于伪切下为其为人自为为汤城为之皆同】乐罢【音洛下乐闻乐贤安乐皆同】闲矣【音闲】相与【息亮切下为相相得皆同下音余下得与同】隙【去逆切】身造【七到切】髠【音坤】不恶【乌路切下所恶恶为皆同】汚【乌路切】其趋【张读如趣言其趣向正道无异也下注同】缪公【音穆下注秦穆同】华周【胡化切注同】不税【音脱注同】以为为肉【下为字于伪切下为无为君为鲁一战为君为恶为之为人奚为皆同】膊炙【普各切下之石切】五霸【丁云案先儒説五霸不同有以夏伯昆吾商伯大彭豕韦周伯齐桓晋文为五霸今此注以齐桓晋文秦穆宋襄楚庄为五霸】地辟【音辟下辟土同】掊克【丁薄侯切深也聚敛也】歃【所洽切】籴【音狄】于好【呼报切下好战好善皆同】长君【张丈切丁又如字】滑厘【丁张并音骨下力之切】乡道【音向下同】变更【音庚】貉【音陌】饔飧【音雍孙】洚水【张音绛又下江切丁胡贡切】恶乎执【音乌本亦无乎字】舎信【音舍】有知【音智】訑訑【张吐禾切云盖言辞不正欺罔于人自夸大之貌丁云此字音他又达可切説文云欺也字作訑者音怡訑訑自足其智不嗜善言之貌今诸本皆作訑即不合注意当借读为音怡】见顔【音现下见于同】雨雪【于付切】瀌瀌【符骄切又彼苗切】见晛【如字丁音现下奴见切】周之【与赒同救赡也】傅説【音悦后卷傅説皆仿此】胶鬲【张音隔】拂乱【丁音佛】忍性【张如字丁音刄注同】鬻【字或作育音同】曽益【张云曽与増同丁云依注曽读当作増依字训义亦通也】瘁【音萃】屈【九勿切】拂【音弼】知生【丁依注音智注同陆如字云言忧患者以生全安乐者得死亡也】或折【丁之设切】
　　尽心章句上　　　　凡四十七章
　　共之【求用切亦作拱居勇切】好生【呼报切下所好好善好以好利好仁之好皆同】行与【下孟切下之行改行善行行有百行皆同】殀【与夭同】命有三名【丁云案此三命事出孝经援神契】压【乌甲切】逺之【于愿切下逺辱同】舍则【音舍下是舍舍大皆同】乐莫【音洛下乐在乐善乐其所乐乐道乐义之乐乐风乐为而乐乐而三乐乐也所乐乐之皆同】以错【音措】亟见【去吏切下同】数也【音朔下同】下贱【去声】宋句【古侯切】语子【鱼据切】嚣嚣【五高反又许骄切】不离【力智切下同】见于【音现】才知【音智下术智同】邪辟【音僻】欿然【张音坎字林云欲得也今详此义内顾不足而有所然也下注满欿同】亟其【音棘】大辟【音辟】驩虞【丁云义当作欢娱古字通用耳】皥皥【张云皥与昊同説文胡老切义与浩同古字通用】所过者化所存者神【陆云言君子所过人者在于政化存其身者在于神明】襁褓【丁纪享切説文云负儿衣也博物志曰织缕为之广八寸长一尺二寸以负小儿于背上下音保声类曰褓者小儿被子也】少知【诗妙切下少而同】长知【张丈切下敬长挟长皆同】辟若【丁音譬下辟若同】疢【丑刄切】孼【鱼列切】王天【于况切】不与【音豫】怍【音昨】重言【直用切】分定【扶问切下之分同】睟然见【丁上音粹下音现】盎【张乌曩切下注同又乌浪切陆云盎于背如负之于背】蟠辟【音盘下音辟】辟纣【音避】衣帛【于既切】易其【以防切】轻施【始豉切】焉有【于防切】小郄【丁去逆切义与隙同】孳【张云与孜同古字通用下文同】蹠【张云蹠与跖同之石切】别之【彼列切】为我【于伪切注为已及下为其为之不为皆同】放踵【丁方往切至也下之陇切】摩突【丁徒忽切穿突也】子莫执中【陆云言子等无执中】所恶【乌路切注同】强甘【其丈切】其介【陆云介谓特立之行】掘【衢物切又其月切】轫【丁音刄云义与仭同借用耳先儒以七尺为仭注云八尺曰轫】论之一篑【丁音匮论谓论语也】恶知【音乌下恶在恶得皆同】放与【音余下禁与予与皆同】宿留【音秀霤】素餐【七丹切】垫【丁念切】陶【音姚】敝蹝【所绮切注皆同】防【音忻】喟【邱愧切】乘服【音剰】呼于【丁火故切】垤【大结切】瞀【丁云案开元文字音茂目不明也张亡角切】食而【丁音嗣】畜之【张许六切】蕣【音舜】柚【丁云上以究切似橙而醋下音臻从木莘字亦作榛榛似栗而小引此二物者皆谓内不称外】紾【音轸又徒展切】渐渍【子亷切亦如字】达财【陆云达财周恤之一本作才説云以有善才就开其性理也】淑艾【丁音刈治也张五泰切养也】几及【音机】彀率【古候切丁云率循也谓彀张其弩又当循其射道令必中于表陆云率法也跃如心愿中也能者从之当勤求也则读为律】跃如也【丁云跃如犹言卓尔陆云跃如心愿中】和寡【胡卧切】滕更【张音庚】挟【音协】知者【音智注知者及下文之知皆同】不徧【正体遍字】歠【昌悦切】
　　尽心章句下　　　　凡三十七章
　　王好【呼报切下好战好仁好生好名之好好礼好善皆同】卒少【子忽切后章注卒以同】长子【张丈切】相觉【音教义与校同】为陈【音阵】百两【丁音亮】虎贲【丁音奔先儒言如猛虎之奔】焉用【于防切】赘衣【丁之税切】趣马【千走切】頟角屖厥地【丁云頟即额字屖音西义与栖迟同息也久也字从尸下辛或作犀牛字误也】糗【去久切】茹【音汝】袗衣【之忍切陆云袗衣之美者】糒【音备丁音败】袗画【胡卦切下同】一间【张音涧亦如字】逺祸【于愿切】恶杀【乌路切下恶似恶莠恶佞恶利恶郑恶紫恶乡所恶皆同】舎生【音舍下舍而舍其舎身皆同】见于【音现下注见上同】魭羮【丁音元左传作鼋】庳【音鼻】皆乐【音洛下乐其乐者乐道般乐皆同】之行【下孟切下之行德行正行秽行人行行与其行汚行皆同】更【古衡切下同】盛【音成】腯【徒忽切】勲炙【字与熏同】接淅【先歴切解见万章章句】戹于【或作厄同】貉稽【丁云貊鹤二音既是人姓当音鹤纂文曰俗人姓也张亡百切説文云北方人豸种也】讪【所諌切】殄【徒典切】蹊间【张如字】为间【皆如字注同】乡道【音向】追蠡【音堆下音礼】钮【音纽】两马【如字丁云古人驾车以两马轨谓限之辙迹也孟子意言城门限迹切深以日久逺为车所轹多故也岂是一时两马驾车而过之使然】力与【音余下来与同】搏【补各切】嵎【音愚】撄【丁于盈切从手埤苍云撄梏也此注云迫也】依陬【子于切又子侯切隅也】解倦【音懈】从欲【音纵又如字】知之【音智注明知学知小知皆同】王于【于况切】亹亹【音尾】不意【音亿又如字】为之【于伪切下为已是为本为非为皆同】苙【丁音立栏也圈也】兰【与栏字同】罥【涓兖切谓羁其足也】横兴【胡孟切下横暴同】紩【音秩】铠【苦爱切又苦亥切】斯养【斯义同厮贱役也】有殍【皮表切张音孚】从者【才用切下从车同】廋【或作廀同音搜】屝【符费切】造【七报切】餂之【丁曰注云餂取也今案字书及诸书并无此餂字郭璞方言注云音忝谓挑取物也其字从金今此字从食与方言不同盖传写误也学者宜详本亦作防奴兼切】臧否【音鄙】不与【音豫下与并同】中礼【张仲切或如字】说大【音税下注同】藐之【丁音恳藐然轻易之貌又音眇】魏魏【音巍丁云当作巍】榱题【丁楚危切尔雅曰桷谓之榱题也】屋霤【力救切】汰【音泰】般乐【音盘】自遗【以醉切】单豹【音善】黡【乙斩切】晳【音锡】不复【扶又切】炙【之夜切】狂獧【丁音绢与狷同】踸踔【丁勑甚切下勑効切又勑角切】谲【音决】诡【过委切】嘐嘐【火包切】重言【直用切下同】言不顾行行不顾言古之人行【张云三行并去声注及下行合为行之行士行皆同】何为踽踽【张云为于伪切踽俱禹切为又如字】阉然【音奄】不解【音蟹】污世【音乌又乌故切】莠【音诱】慝【吐得切】子率【如字又所类反】虺【虚鬼切】散宜【素但切】尚父【如字】为将【即亮切】然而无有乎尔则亦无有乎尔【陆本作然而无乎尔则亦有乎尔云孟子意自以当之邹鲁相邻故曰近圣人之居无乎尔有乎尔疑之也此意以况絶笔于获麟也】柝【音托】剖【普后切】
　　孟子篇叙【此赵氏述孟子七篇所以相次叙之意也】
　　其行【下孟切下同】当期【音朞】括【古活切】












　　孟子音义巻下
