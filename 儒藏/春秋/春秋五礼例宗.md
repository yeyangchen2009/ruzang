　　钦定四库全书　　　　　　经部五
　　春秋五礼例宗　　　　　　春秋类
　　提要
　　【臣】等谨按春秋五礼例宗七卷宋张大亨撰大亨字嘉父湖州人登元丰乙丑乙科何防春渚纪闻王明清玉照新志并载其尝官司勲职以王国侍读讲官名与朝廷相紊奏请改正事陈振孙书録解题载大亨春秋通训及此书则称为直秘阁呉兴张大亨撰葢举其所终之官也考左传发凡杜预谓皆周公典礼韩起见易象春秋亦谓周礼在鲁孙复作春秋尊王发微叶得得讥其不深于礼乐故其言多自抵牾葢礼与春秋本相表里大亨是编以社预释例与经踳驳兼不能赅尽陆淳所集啖赵春秋纂例亦支离失真因取春秋事迹分吉凶军賔嘉五礼依类别记各为总论义例赅贯而无诸家拘例之失陈振孙称为考究详洽殆非溢美元呉澄作春秋纂言列五礼多与此书相出入澄非剽袭人书者殆偶未见传本欤朱彛尊经义考载此书十卷注曰存而诸家写本皆佚其军礼三卷已非彛尊之所见然永乐大典作于明初凡引此书皆吉凶嘉宾四礼之文军礼絶无一字则此三巻之佚久矣彛尊偶未核检也乾隆四十五年九月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】陆　费　墀





　　春秋五礼例宗原序
　　昔杜元凯作释例以明春秋异同之义事类相发各为条纲使览者用力少而见功多可谓善矣然其间杂以传例与经蹐驳而又摘数端不能该尽学者病之唐陆淳乃因啖赵之余别为纂例其所条列一出于经比于杜公详显完宻后之説者谓之要例然淳拘于微文舍事从例故事有相济以成而反裂为数门者非特差失其始终抑亦汨昏其义趣经大防支离失真迷后生莫此为盛葢人之美恶小大万殊圣人因其实而被之以名岂专拘于防约若乃定其笔削以示后世则固有典要存焉善学者因其人之美恶以推圣人之心而究观其典要之所在则其防不辨而自白矣顾予非知经者特惧子弟之溺于斯廼缀缉本文通其乖舛以刋前作之误名曰春秋五礼例宗葢周礼尽在鲁矣圣人以为法凡欲求经之轨范非五礼何以质其从违观者或无间于古今则当信予言之不妄也绍圣四年二月十七日张大亨序















　　钦定四库全书
　　春秋五礼例宗卷一
　　宋　张大亨　撰
　　吉礼
　　王正
　　隠元年春王正月
　　桓元年春王正月二年十年十八年同
　　庄元年春王正月三年五年六年八年十年十一年十六年十九年二十一年二十二年三十年同【庄三十二年不书王正者二十书王不书正者七】
　　闵元年春王正月二年同
　　僖元年春王正月二年三年四年六年八年十年十五年十六年十八年二十四年二十五年二十六年三十年三十二年同
　　文元年春王正月三年五年八年十二年十三年十四年同【文公十八年不书王正者八书王不书正者三】
　　宣元年春王正月三年四年九年十一年十六年十七年同【宣公十八年不书王正者十书王不书正者一】
　　成元年春王正月三年五年六年七年九年十四年十六年十八年同【成公十八年不书王正者七书王不书正者二】
　　襄元年春王正月二年八年十一年十四年十六年十九年二十年二十一年二十二年二十九年三十年三十一年同【防三十一年不书王正者十二书王不书正者六】
　　昭元年春王正月三年四年五年六年七年十年十五年二十年二十三年二十六年三十年三十一年三十二年同【昭公三十二年不书王正者十三书王不书正者五】
　　定元年春王正月三年六年七年八年九年十五年同【定十五年不书王正者四书王不书正者四元年无正月】
　　哀元年春王正月八年同【哀公十四年不书王正者八书王不书正者四】
　　人君即位之一年谓之元年嵗之初月谓之正月元者首也故谓之长谓之元恶之大亦谓之元以一年为元则人君自此而首庶物善恶自此而始也正者所以正物也以初月为正则四时于是取正焉先儒谓春秋以一为元又谓人君即位欲体元以居正而书称太甲元年则谓一为元不独春秋又曰元恶大憝则元不独为善也凡正月毎嵗輙举之则又不独即位也王正月者左氏谓周正月也三代之正不同周以建子商以建丑夏以建寅春秋以周正为主故又曰王二月王三月焉明非王之正也国君即位得以改元而正月则不可改者葢即位之年自其身言之可以为首而正月则王所以同天下之尚非本之一人也先儒谓周官所称正嵗与凡田狩郊祀之类皆兼用夏正攷之于经或合或不合然春秋所书则纯用周正也王嵗颁其正于万邦万邦奉之无敢变乱以明大统之所在以一诸夏之所承自唐虞以来未之或改书所谓协时月正日是也周置太史以掌之六卿于此班治政焉诸侯受而藏之庙嵗之首则朝庙而行之谓之朝正及其衰也太史失班诸侯失朝而天下始异尚矣然当是时周之法度自爵禄之籍诸侯固己恶其害已而去之独王正未有輙变乱者圣人闵周室之不竞思欲抗王道而黜僣差幸正朔之犹存则举而冠于诸侯行事之上以明天命之未改而示天下之有尊且以见王政及于诸侯然后可责以尊王之义其或不书则周失班也隠公在位十一年一书王正月公谷曰隠不自正也元年有正所以正隠也桓公在位十八年四书王正月谷梁曰桓无王其书王者所以治桓及正宋公之弑曹伯之卒也定公元年不书正月谷梁曰定无正见无以正也夫正朔所以明时王之尚耳非以定人之邪正也隠立之是非当自其身见之何与正朔又桓以篡而不书则宣公之屡书宜不为篡矣隠之十一年春滕薛来朝谷梁曰时朝正也信斯言则彼年之春但当书时以明滕薛之正虽在正月所不得书也夫既以不得书月为例而又谓之以无正亦已误矣
　　即位
　　隠元年春王正月
　　桓元年春王正月公即位
　　庄元年春王正月
　　闵元年春王正月
　　僖元年春王正月
　　文元年春王正月公即位
　　宣元年春王正月公即位
　　成元年春王正月公即位
　　襄元年春王正月公即位
　　昭元年春王正月公即位
　　定元年夏六月戊辰公即位
　　哀元年春王正月公即位
　　立
　　隠四年十二月卫人立晋
　　昭二十三年尹氏立王子朝
　　凡君没既殡则嗣子于是即位王制曰天子七日而殡诸侯五日大夫士三日以顾命攷之成王乙丑崩丁卯命作册度越七日癸酉康王即位则崩既九日矣鲁昭公之防癸亥至自干侯戊辰定公即位谷梁曰殡然后即位説者以防至之日为始薨则薨既六日矣葢防礼死与往日生与来日三日而殓自天子逹所谓圣人为之断者是也若殡之日则各视其月焉故王崩三日而敛则作册度后七日而殡则康王即位昭公防至则为既敛之来日后五日而殡则定公即位士防礼曰死日而袭厥明而小敛又厥明大敛而殡自袭至大敛虽士亦三日士逾月而则殡与大敛固同日矣然大记谓士二七日而嗣子即位也即位之礼备于初防康王既受圭饮齐朝卿士邦君而诰之自称曰予一人则礼既成矣诸侯亦然然经必逾年而后书者礼虽成犹未正其位康王由賔阶隮见诸侯于应门之内也若既逾年则践阼而负扆矣其有故而初礼或废则逾年虽正位而不书葢礼不成也凡经不书即位皆以故废也天王外诸侯之即位不书内外异也惟不以正立而鲁及知者则书之曰立
　　郊望
　　僖三十一年夏四月四卜郊不从乃免牲犹三望宣三年春王正月郊牛之口伤改卜牛牛死乃不郊犹三望
　　成七年春王正月鼷防食郊牛角改卜牛鼷防又食其角乃免牛夏五月不郊犹三望
　　十年夏四月五卜郊不从乃不郊
　　十七年九月辛丑用郊
　　襄七年夏四月三卜郊不从乃免牲
　　十一年夏四月四卜郊不从乃不郊
　　定十五年正月鼷防食郊牛牛死改卜牛夏五月辛亥郊
　　哀元年春王正月鼷防食郊牛改卜牛夏四月辛巳郊
　　鲁颂曰皇皇后帝皇祖后稷享以骍牺是享是宜夫鲁以享帝为宜则郊祀非过也葢周之王业后稷肇之文武成之周公康之是故周使鲁祀后稷以明周公功德之所本后稷配天者也于是乎郊焉孟献子所谓郊祀后稷以祈农事是也郑氏云三王之郊一用夏正其説见于易纬然以礼攷之郊特牲则曰郊用迎长日之至明堂位则曰孟春祀帝大司乐则曰冬日至祀天于圜丘而公羊亦云正月用郊皆谓建子之月也献子曰啓蛰而郊郊而后耕左氏亦然皆谓建寅之月也惟谷梁之説则自正月至于三月皆以为郊之时攷于经此三月者纪郊之变而不讥其郊则信乎其时矣葢自日至以及啓蛰阳浸长而农事兴则报天祈谷所宜有事者也公羊二礼举其始左氏指其终过与不及皆非礼也左氏又谓礼不卜常祀而卜其牲日则以郊时有常礼所必举固无可否之疑特致严于牲与日耳牲有二曰帝牛稷牛日有三曰上辛次辛季辛子服景伯谓呉人曰鲁以十月上辛有事于上帝先王季辛而毕自襄以来未之改也然定哀之世皆以正月用郊则是鲁未尝以十月郊也景伯之言岂以是绐呉人耶书曰类于上帝望于山川又曰至于岱宗柴望秩于山川又曰柴望大告武成则古之祀天未有不望其山川者亦未有不郊而望者故曰望郊之细也诸侯所望不出其境内故鲁惟三望而已矣
　　宗庙【视朔附】
　　隠五年九月考仲子之宫初献六羽
　　桓二年夏四月取郜大鼎于宋戊申纳于太庙【三月防于稷以成宋乱】
　　八年正月己卯烝夏五月丁丑烝
　　十四年秋八月壬申御廪灾乙亥尝
　　庄二十三年秋丹桓宫楹
　　二十四年春王三月刻桓宫桷
　　闵二年夏五月乙酉吉禘于庄公
　　僖八年秋七月禘于太庙用致夫人
　　十五年九月己卯晦震夷伯之庙
　　文二年二月丁丑作僖公主
　　八月大事于太庙跻僖公
　　六年闰月不告月犹朝于庙
　　十三年秋七月太室屋壊
　　十六年夏五月公四不视朔
　　宣八年六月辛巳有事于太庙仲遂卒于垂壬午犹绎万入去籥
　　成三年二月甲子新宫灾三日哭
　　六年二月辛巳立武宫
　　昭十五年二月癸酉有事于武宫籥入叔弓卒去乐卒事
　　定元年立焬宫
　　八年冬从祀先公
　　哀三年五月辛卯桓宫僖宫灾
　　谷梁谓周公称太庙鲁公称太室羣公称宫公羊亦然而又谓太室为世室曰世世不毁也以左氏叅之当称太室夫宫庙之别总羣公言之则曰庙指一公言之则曰宫而太室则当宫庙之中所以藏主者也举庙则可以包宫室指宫室则不可以兼庙故凡称庙者皆不主乎一宫也凡称宫称室者不徧及也葢礼称七庙五庙则宫亦谓之庙诗称閟宫则庙亦谓之宫书称王入太室祼则周亦谓之太室然则二传误矣四时之祀曰禴祠烝尝四时之间祀曰禘祫春秋有禘而无祫公谷以大事为祫周官则禘祫俱无郑氏以献祼追享为祫馈食朝享为禘盖凡祀皆谓之事所以事其先也与礼所谓嵗事同祫则于诸祭为大故曰大事禘亦曰事而祫不曰祫何也曰事之得失在祭则正其名以书之其得失不在是也而因是以见之则略称事而已矣孔子曰禘自既灌而往则禘既以祼为主传曰合食于太祖祫疑以食为主禘所以审昭穆故礼曰禘其祖之所自出则追享疑为禘祫以除防朝庙而列新死者故经曰大事于太庙跻僖公则朝享疑为祫凡除防必先祫者所以明反始之义也士虞礼中月而禫是月也吉祭犹未配而特牲馈食礼筮日命筮但曰适其皇祖而不言所配则祫为除防之先祭明矣故始虞之祝亦曰哀荐祫事以祀事于是乎始而以合先祖为安故也自除防而祫率三年而禘五年而再祫因以为常王制天子犆礿祫禘祫尝祫烝诸侯祫犆禘一犆一祫尝祫烝祫夫春祭物不备故不可以祫余三时可祫然天子则与时祀偕行诸侯夏祭则废祫言诸侯虽夏犹不能兼享也禘则惟季夏之月葢于嵗之中举之也诸侯夏不能祫而可以禘者禘以祼为主不必备物故也夫祫必以三时而禘惟六月则以除防之祭急于列新死者苟可以备礼则遂举焉故虽除于春不过逾时而遂祫若必主于一时则必旷时而不列非致戚之道也大传曰礼不王不禘又曰大夫士于祫及其髙祖然则祫自天子逹而禘惟王者可行今鲁有禘者与郊同义夫禘本其所自出祫则及其祧主而已矣尊者所及逺卑者所及近理固然也然禘虽及逺而各禘于其宫则不若迎羣主而合祀于祖之为大故禘尊而祫为大事也晋人曰以寡君之未禘祀晋之僣礼葢不特一祀而杜氏遂以禘为天子诸侯除防之通祭亦误矣
　　雩
　　桓五年秋大雩
　　僖十一年秋八月大雩
　　十三年秋九月大雩
　　成三年秋大雩
　　七年冬大雩
　　襄五年秋大雩
　　八年秋九月大雩
　　十六年秋大雩
　　十七年九月大雩
　　二十八年秋八月大雩
　　昭三年八月大雩
　　六年秋九月大雩
　　八年秋大雩
　　十六年九月大雩
　　二十四年秋八月大雩
　　二十五年七月上辛大雩季辛又雩
　　定元年九月大雩
　　七年秋大雩
　　九月大雩
　　十二年秋大雩
　　左氏曰龙见而雩雩者常祀也常祀必有常处所谓舞雩之下是也曰大雩者非常也先王以谓隂阳愆伏理所必至而百谷所仰在于膏泽故先事而祈事至而不应则不惮再举归于厚民而已矣故大雩虽不时不以为过凡不可过者皆常祀之必以时举者也或曰雩或曰旱或曰不雨谷梁谓雩得雨曰雩不得雨曰旱是也左氏公羊皆以书旱为灾不雨者不为灾也攷于经凡书灾必有验于后如水旱而无谷与饥是已今但曰不雨而无所见灾焉则二説为然也然自春及秋不雨则害于播种岂不为灾葢天虽不雨而人事有以胜之则理无或害若乃人事不至则虽无水旱而害亦及之庄公之告籴是矣或曰灾必有騐于后则何必变文以示义曰所谓騐者灾成而民罹其害之谓也今曰旱则灾固害谷矣而民容有不罹其害者若其不雨则虽谷亦无所害此所以不同也





　　春秋五礼例宗卷一
　　钦定四库全书
　　春秋五礼例宗卷二
　　宋　张大亨　撰
　　凶礼上
　　防
　　天王
　　隠三年三月庚戌天王崩【平王】秋武氏子来求赙桓十五年三月乙未天王崩【此后庄王僖王不书】
　　庄三年五月桓王
　　僖八年冬十二月丁未天王崩【惠王】
　　文八年八月戊申天王崩
　　十月公孙敖如京师不至而复丙戌奔莒
　　九年春毛伯来求金
　　二月叔孙得臣如京师辛丑襄王
　　宣二年冬十月乙亥天王崩
　　三年正月匡王
　　成五年冬十一月己酉天王崩【定王】
　　襄元年九月辛酉天王崩
　　二年正月蕳王
　　二十八年十二月甲寅天王崩【灵王左传二十九年五月】
　　昭二十二年夏四月乙丑天王崩
　　六月叔鞅如京师景王
　　左氏曰凡崩薨不赴则不书祸福不告亦不书惩不敬也大仆称大防始崩戒鼓传逹于四方窆亦如之则王之崩皆赴告于天下大行人称大防诏相诸侯之礼康王之诰称太保率西方诸侯毕公率东方诸侯则王崩诸侯来奔小宰称防荒受其含禭币玉之事则王防诸侯来赠左氏称天子七月而同轨毕至则王诸侯来防此经常之制也春秋之时礼失其旧王崩不赴者三鲁不防其者七其他可知也经书王五公谷曰天子志崩不志误矣或曰天王或曰天子或曰王公谷谓之通称是也何休曰天王三不书天以桓公弑君而天子锡命襄王人妾且防其皆为非礼故去天以示贬赵陆从焉范寗非之当矣然有未尽者葢春秋书王不称天者甚众曰王正王子王姬王师之类何独彼三者哉説者谓吴楚称王故春秋加天以别之是又不然吴楚之王经未尝志也又安用别且周官司服凡防为天王斩衰则王之加天尚矣王之为言至尊之称也加天焉明无上也以其配天则曰天王以其继天则曰天子三者皆至尊也以其皆至尊故虽但曰王而不嫌于有所黜且臣之爵得之扵君故可以善而升可以罪而黜若王则得之天者也何自而黜之圣人作经所以抗王室也王之失礼正其名以见之耳未闻有黜其号以示贬者弗思而已矣
　　未成王
　　昭二十二年冬十月王子猛卒
　　王女
　　庄二年秋七月齐王姬卒
　　后夫人之防皆赴后赴于天下夫人赴于隣好之国其吊亦略如王与诸侯之防然春秋不书者内外详略之义也故穆后之防晋荀跞如周晋少姜之防鲁昭公郑伯皆往又卿共其葬事而不书扵册其或书者以鲁尝与其事故为之终也
　　王大夫
　　隠三年四月辛卯尹氏卒
　　文三年五月王子虎卒
　　定四年七月刘卷卒
　　七月刘文公
　　诸侯之大夫卒自命卿以上则赴于隣好之国王大夫亦然然而不书者略外也卒且不书况于乎其或书者皆以故耳
　　公
　　隠十一年冬十一月壬辰公薨【公子翚弑之】
　　桓十八年夏四月丙子公薨于齐【齐侯使彭生弑之】
　　丁酉公之防至自齐
　　十二月己丑我君桓公
　　庄三十二年八月癸亥公薨于路寝
　　闵元年六月辛酉我君庄公
　　二年秋八月辛丑公薨【庆父弑之】
　　僖三十三年乙巳公薨于小寝
　　文元年二月天王使叔服来防
　　四月丁巳我君僖公
　　文十八年春二月丁丑公薨于台下
　　六月癸酉我君文公
　　宣十八年冬十月壬戌公薨于路寝
　　成元年二月辛酉我君宣公
　　十八年八月己丑公薨于路寝
　　十二月丁未我君成公
　　襄三十一年夏六月辛巳公薨于楚宫
　　冬十月滕子来防
　　癸酉我君襄公
　　昭三十二年十二月己未公薨于干侯
　　定元年夏六月癸亥公之防至自干侯
　　秋七月癸巳我君昭公
　　十五年五月壬申公薨于髙寝
　　邾子来奔防
　　九月滕子来防
　　丁巳我君定公雨不克戊午日下昃乃克
　　谷梁曰公薨地不地故也夫人薨不地地故也公薨必地而地不必常以其有邦国之事也夫人则无外事矣不薨于寝则谨其地以明其故然所谓故者非必不以其道终凡非常者皆是也外诸侯内大夫之卒皆不地略之也其或不卒于寝则亦谨其地所以别嫌明微也曽子曰吾得正而毙焉斯已矣君子之慎其终葢如此者臣子所以自尽敌以下所以相哀之道也故内曰我君外曰公
　　周制列爵惟五内则天子三公外则大国之君皆为公书有周公召公毕公三公也制微子之命曰庸建尔于上公大国之君也其余皆自侯以下然攷于经五等之君通可谓之公亦通可谓之侯公侯爵之贵者故人以是称之圣人弗夺焉所以崇敬譲也康王之诰称羣公与仪礼通称之公春秋称诸侯与余经通称之侯皆兼五等之谓以二者均为爵之贵故虽公谓之侯而不嫌扵卑虽子男谓之公而不嫌于过也然而班列有差大小有宜亦不可乱故经扵平居则正其爵则从其称正其爵者所以明王度之不废也从其爵者所以示敌体之相敬也虽曰正其爵矣而于盟防之总称亦曰侯于世族之总称亦曰公子公孙则其所以示敬者葢不独之时为然也鲁君侯也而称公则以春秋之义也然方在防盟则亦或谓之诸侯矣楚子也而不书则以称号之僣也然方书世族则亦皆谓之公子此之谓两尽
　　谷梁曰諡所以成德也而后举諡于卒事乎加之矣范氏谓天子崩称天命以諡之诸侯薨天子諡之卿大夫卒受諡于其君葢礼大防大师帅瞽作諡小防太史赐諡卿大夫之防小史赐諡瞽史知天道者则諡所以名鬼神皆以天道正之也太史既曰小防而小史又曰卿大夫之防则小防宜为诸侯矣郑氏谓小史亦以太史赐諡为节事相成失之
　　未成君
　　庄三十二年冬十月己未子般卒【庆父弑之】
　　文十八年冬十月子卒
　　襄三十一年秋九月癸巳子野卒
　　左氏曰凡在防王曰小童公侯曰子公羊曰君存称世子君薨称子某既称子逾年称公由左氏之説则未在防通称曰子既遂称爵不必俟逾年也由公羊之説则未在防称子某既犹称子而不名必待逾年然后称爵也攷于经则左氏之説于书外可公羊之説于书内可二家不能该内外是以不通为公羊者曰先君虽然一年不可有二君故必逾年然后称公若施之于外则宣之十年不当有两齐侯成之四年不当有两郑伯也为左氏者曰诸侯既则嗣子卒哭而免防遂可以君国若施于内则子赤不当不称公也古者先君未嗣子居庐未有命戒不自君其国人故未可正其为君之名曰子者对父之词也既则免防出命而临人虽未逾年已成其为君矣故因其爵而称之陈侯防于温防于召陵宋公防于葵丘皆书曰子先君未也齐惠公卒于宣十年夏既冬书齐侯使国佐来聘郑防公卒于成四年夏既冬书郑伯伐许皆未逾年而既也该二家之例则先君未称子既或逾年称爵然后为通若其书内则虽未逾年称子其曰子般子野者二子在防而卒未成为君犹以公子之例书之也若夫卫成公既而防诸侯于洮犹且称子与卫成公出奔其弟叔武防诸侯于践土亦称曰子皆春秋之变例也以彼之例书此之事然后见圣人之意或曰既不俟逾年称爵则然矣而郑庄公卒于桓十一年之夏其秋其九月书郑忽奔卫【上云突归于郑】景王崩于昭二十二年之夏其六月其下书王子猛居于皇其冬书王子猛卒又曹庄公卒于庄二十三年其明年春其冬书曹覊奔陈莒子宻州弑于防三十一年其明年书莒展奔吴郑忽王猛皆既未逾年而不称爵曹覊莒展已逾年而不称爵何也曰此三者虽已既立其位未定也覊之奔以赤争之猛之出以子朝争之赤后立是为僖公突后立是为厉公去疾后立为着丘公则覊忽展皆失位而不终者也子朝之立虽在猛卒之后然当猛之世固不能定朝也春秋之世固有始立而争者然尝能自定其位天子已命之诸侯已列之则遂正其为君卫君剽是也其或未能自定又未命于天子未列于诸侯则不正其为君覊忽与展是也猛立之义葢亦如此曰王猛则以国氏与覊忽同也凡以国氏者皆尝立者也猛之卒也谓之王子则以立而未定且不克终与忽称世子同也凡称子者皆未成君者也然则国君已立强者未賔出力而争之圣人不为之正其名而反因其未定遂夺其位无乃助簒乎曰是不然彼立者不能自定强者争之而能终有国子将夺争者之名以加于彼是争者之罪冺而彼以无国称君也三子当立而位未定彼争者不当立而终有其国各正其名以书之其罪否则见乎词焉然后天下后世可信也曰其见乎词奈何曰突赤之入不系之国则知覊忽之当立子朝之立归于尹氏则知王猛之当立也然则圣人之意可见矣以当立而不能自定犹且如此况其不当立者乎
　　夫人
　　隠元年秋七月天王使宰咺来归惠公仲子之【孝公妾惠母】
　　二年十二月乙卯夫人子氏薨
　　庄二十一年七月戊戌夫人姜氏薨【桓夫人庄母】
　　二十二年正月癸丑我小君文姜
　　僖元年秋七月戊辰夫人姜氏薨于夷齐人以归【庄夫人闵嫡母】
　　十二月丁巳夫人氏之防至自齐
　　二年夏五月辛巳我小君哀姜
　　文四年冬十一月壬寅夫人风氏薨
　　五年正月王使荣叔归含且
　　三月辛亥我小君成风
　　王使召伯来防
　　九年冬秦人来归僖公成风之禭
　　十六年秋八月辛未夫人姜氏薨
　　十七年夏四月癸亥我小君声姜
　　宣八年六月戊子夫人嬴氏薨【文二妃宣公嫡母出姜大归谷作熊氏】冬十月己丑我小君敬嬴雨不克庚寅日中而克
　　襄二年夏五月庚寅夫人姜氏薨
　　七月己丑我小君齐姜
　　四年秋七月戊子夫人姒氏薨【成公妾】
　　八月辛亥我小君定姒
　　九年五月辛酉夫人姜氏薨【宣夫人成母】
　　秋八月癸未我小君穆姜
　　昭十一年五月甲申夫人姜氏薨【防夫人昭母】
　　九月己亥我小君齐归
　　定十五年七月壬申姒氏卒【定公妾哀母】
　　九月辛巳定姒
　　哀十二年夏五月甲辰孟子卒【昭夫人】
　　士死于适室复毕乃赴于君君使人吊禭之将迁于庙既祖而后赠者进焉卒窆乃反哭三虞卒哭明日以其班祔士既然则天子诸侯后夫人宜亦皆然矣葢士死于适室则知天子诸侯终于路寝后夫人卒于内寝也士赴于君则知天子及后赴于天下诸侯及夫人赴于王与隣好之国也士将迁于庙已反哭卒哭而祔则知天子以下其礼亦然也有一不备则不为成礼故左氏于夫人之防互见其义葢不独夫人为然也然其不曰夫人不言薨不书者各主其事之是非耳凡防礼贝玉曰含反其精也衣衾曰禭遂其往也币马曰周于死也货财曰赙助于生也含禭正施于敛赙正施于通言之皆曰赠知死者赠禭知生者赙
　　公女
　　庄四年三月纪伯姬卒
　　六月乙丑齐侯纪伯姬
　　二十九年十二月纪叔姬卒【惠女归于酅者】
　　三十年八月癸亥纪叔姬
　　僖九年秋七月乙酉伯姬卒【未适】
　　十六年夏四月丙申鄫季姬卒
　　文十二年二月庚子子叔姬卒
　　成八年冬十月癸卯叔姬卒
　　九年正月伯来逆叔姬之防以归
　　襄三十年五月甲午宋灾宋伯姬卒
　　七月叔弓如宋宋共姬
　　公羊谓外夫人不书卒适诸侯则尊同以吾为之变卒之也女子许嫁笄而字之死则以成人之防治之其书者皆有故也夫王姬下王后一等则公女亦下夫人一等王姬嫁于诸侯为下嫁则公女嫁于大夫亦为下嫁嫁诸侯则为尊于内女故内女书卒视大夫为外夫人则书卒书视诸侯嫁而不书卒者不赴不防也公羊误矣
　　内大夫
　　隠元年冬十二月公子益师卒
　　五年冬十二月辛巳公子彊卒
　　八年冬十二月无骇卒
　　九年三月挟卒
　　庄三十二年秋七月癸巳公子牙卒
　　僖十六年三月壬申公子季友卒
　　秋七月甲子公孙兹卒
　　文十年三月辛卯臧孙辰卒
　　八年公孙敖奔莒十四年九月甲申公孙敖卒于齐
　　十五年夏齐人归公孙敖之防
　　宣五年秋九月叔孙得臣卒
　　八年六月公子遂如齐至黄乃复辛巳有事于太庙仲遂卒于垂壬午犹绎万入去籥
　　十七年冬十一月壬午公弟叔肸卒
　　成四年夏四月甲寅臧孙许卒
　　十五年三月乙巳仲婴齐卒
　　十七年冬十一月壬申公孙婴齐卒于貍脤【鲁地名】
　　襄五年十二月辛未季孙行父卒
　　十九年八月丙辰仲孙蔑卒
　　二十二年秋七月辛酉叔老卒
　　二十三年八月己卯仲孙遂卒
　　三十一年九月己亥仲孙羯卒
　　昭四年冬十二月乙卯叔孙豹卒
　　七年冬十一月癸未季孙宿卒
　　十五年十一月癸酉有事于武宫籥入叔弓卒去乐卒事
　　二十一年八月乙亥叔輙卒
　　二十三年正月癸丑叔鞅卒
　　二十四年春二月丙戌仲孙貜卒
　　二十五年冬十月戊辰叔孙婼卒
　　二十九年夏四月庚子叔诣卒
　　定五年六月丙申季孙意如卒
　　秋七月壬子叔孙不敢卒
　　哀三年秋七月丙子季孙斯卒
　　君之卿佐国之贰也存亡所系国实与焉故经悉书之周制卿大夫之防天子吊之其敛哭之事则皆掌于王官以天子遇其臣之礼如此则诸侯可知也士防礼君若有赐则视大敛以君遇士之礼如此则卿大夫可知也然君于士不亲吊不视小敛则士下于大夫故也左氏谓君不与小敛故不书日杜氏曰所以示厚薄戒将来也防经叔孙婼叔诣之卒昭公在外公孙敖仲遂公孙婴齐之卒防在外然皆书日杜氏谓公在外则非无恩防在外则不责人以所不得也夫以书日为厚以不书日为无恩则是日月有褒贬之义矣而杜氏又谓春秋不以日月为例此独记日未足以褒贬人君自相戾何哉若不以日月为例且无褒贬则卿卒不日是特记不小敛耳既特记不小敛则凡在外者又何必书日以明非君无恩邪子赤公子之为嗣君者也其卒亦不书日则史之失载如此多矣何独于卿而遂以为例乎臧僖伯之卒也隠公之加一等则卿亦国之事而不书者其得失非足以系国且臣子所以自尽敌以下所相哀之道也故不以累君
　　诸侯
　　隠三年八月庚辰宋公和卒
　　十二月癸未宋穆公
　　七年三月滕侯卒
　　八年夏六月己亥蔡侯考父卒
　　八月蔡宣公
　　六月辛亥宿男卒
　　桓五年正月甲戌己丑陈侯鲍卒【再赴】
　　夏陈桓公
　　十年正月庚申曹伯终生卒
　　夏五月曹桓公
　　十一年夏五月癸未郑伯寤生卒
　　秋七月郑庄公
　　十二年八月壬辰陈侯跃卒
　　十一月丙戌卫侯晋卒
　　十三年三月卫宣公
　　十四年冬十二月丁巳齐侯禄父卒
　　十五年夏四月己巳齐僖公
　　十七年六月丁丑蔡侯封人卒
　　八月癸巳蔡桓侯
　　庄元年冬十月乙亥陈侯林卒
　　二年二月陈庄公
　　二年十二月乙酉宋公冯卒
　　三年夏四月宋庄公
　　十六年十二月邾子克卒
　　二十一年夏五月辛酉郑伯突卒
　　冬十二月郑厉公
　　二十三年冬十一月曹伯射姑卒
　　二十四年三月曹庄公
　　二十五年夏五月癸丑卫侯朔卒
　　二十八年夏四月丁未邾子卒
　　三十一年四月薛伯卒
　　僖四年夏许男新臣卒【卒于防】
　　八月许穆公
　　七年秋七月曹伯般卒
　　冬曹昭公
　　九年三月丁丑宋公御説卒
　　九月甲子晋侯佹诸卒
　　十二年冬十二月丁丑陈侯杵臼卒
　　十三年夏四月陈宣公
　　十四年冬蔡侯肸卒
　　十七年冬十二月乙亥齐侯小白卒
　　十八年秋八月丁亥齐桓公
　　二十三年夏五月庚寅宋公兹父卒
　　冬十一月子卒
　　二十四年冬晋侯夷吾卒
　　二十五年四月癸酉卫侯燬卒
　　秋卫文公
　　二十七年夏六月庚寅齐侯昭卒
　　秋八月乙未齐孝公
　　二十八年六月陈侯款卒
　　三十二年夏四月己丑郑伯防卒
　　冬十二月己卯晋侯重耳卒
　　三十三年四月癸巳晋文公
　　文五年冬十月甲申许男业卒
　　六年春许僖公
　　六年八月乙亥晋侯驩卒
　　冬十月公子遂如晋晋防公
　　七年夏四月宋公王臣卒
　　九年秋八月曹伯防卒
　　冬曹共公
　　十三年夏五月壬午陈侯朔卒
　　邾子蘧蒢卒
　　十四年夏五月乙亥齐侯潘卒
　　十八年二月秦伯防卒
　　宣三年冬十月丙戌郑伯兰卒
　　郑穆公
　　四年春正月秦伯稻卒
　　九年八月滕子卒
　　九月辛酉晋侯黒臀卒于扈【晋地与宋公卫侯郑伯曹伯防于扈】冬十月癸酉卫侯郑卒
　　十年夏四月己巳齐侯元卒公如齐五月公至自齐
　　六月公孙归父如齐齐惠公
　　十四年夏五月壬申曹伯夀卒
　　九月曹文公
　　十七年春正月庚子许男锡我卒
　　夏许昭公
　　正月丁未蔡侯申卒
　　夏蔡文公
　　十八年秋七月甲戌楚子旅卒
　　成二年八月壬午宋公鲍卒
　　二年十二月宋文公
　　二年八月庚寅卫侯速卒
　　三年正月辛亥卫穆公
　　四年三月壬申郑伯坚卒
　　夏四月郑防公
　　六年六月壬申郑伯费卒
　　九年秋七月丙子齐侯无野卒
　　冬十一月齐顷公
　　十年五月丙午晋侯儒卒
　　十三年五月防伐秦曹伯庐卒于师
　　冬曹宣公
　　十四年正月莒子朱卒
　　冬十月庚寅卫侯臧卒
　　十五年二月卫定公
　　秦伯卒【同卫侯卒之月】
　　十五年夏六月宋公固卒
　　秋八月庚辰宋共公
　　十六年夏四月辛未滕子卒
　　十七年十二月邾子貜且卒
　　襄二年六月庚申郑伯防卒
　　四年春三月己酉陈侯午卒
　　七月陈成公
　　六年三月壬午伯姑容卒
　　秋桓公
　　七年十二月防于鄬郑伯髠顽如防未见诸侯丙戌卒于郢
　　八年夏郑僖公
　　十二年秋九月吴子乗卒
　　十三年九月庚辰楚子审卒
　　十五年冬十一月癸亥晋侯周卒
　　十六年正月晋悼公
　　十七年春二月庚午邾子□卒
　　十八年冬十月防围齐曹伯负刍卒于师
　　十九年春正月曹成公
　　十九年秋七月辛卯齐侯环卒
　　冬齐灵公
　　二十三年己巳伯匄卒
　　夏孝公
　　二十五年十二月吴子遏伐楚门于巢卒
　　二十六年八月壬午许男寗卒于楚【请楚伐郑】
　　冬许灵公
　　二十八年十二月乙未楚子昭卒
　　二十九年五月庚午卫侯衎卒
　　秋九月卫献公
　　昭元年六月丁巳邾子华卒
　　秋邾悼公
　　冬十一月己酉楚子麋卒
　　三年春正月丁未滕子原卒
　　夏叔弓如滕五月滕成公
　　五年七月秦伯卒
　　六年正月秦景公
　　六年春正月伯益姑卒
　　夏文公
　　七年秋八月戊辰卫侯恶卒
　　十二月癸亥卫防公
　　八年夏四月辛丑陈侯溺卒【十月国为楚所灭】
　　十月陈哀公
　　十年七月戊子晋侯彪卒
　　九月叔孙婼如晋晋平公
　　十二月甲子宋公成卒
　　十一年二月叔弓如宋宋平公
　　十二年三月壬申郑伯嘉卒
　　五月郑简公
　　十四年三月曹伯滕卒
　　秋曹武公
　　八月莒子去疾卒
　　十五年春正月吴子夷末卒
　　十六年秋八月己亥晋侯夷卒
　　九月季孙意如如晋冬十月晋昭公
　　十八年春三月曹伯须卒
　　秋曹平公
　　二十年十一月辛卯蔡侯庐卒
　　二十一年三月蔡平公
　　二十三年夏六月蔡侯东国卒于楚
　　二十四年八月丁酉伯郁厘卒
　　冬平公
　　二十五年十一月己亥宋公佐卒于曲
　　二十六年正月宋元公
　　二十六年九月庚申楚子居卒
　　二十七年冬十月曹伯午卒
　　二十八年三月曹悼公
　　二十八年夏四月丙戌郑伯宁卒
　　六月郑定公
　　秋七月癸巳滕子宁卒
　　冬滕悼公
　　三十年夏六月庚辰晋侯去疾卒
　　八月晋顷公
　　三十一年夏四月丁巳薛伯谷卒
　　秋薛献公
　　定三年二月辛卯邾子穿卒
　　秋邾庄公
　　四年春二月癸巳陈侯吴卒
　　六月陈惠公
　　三月防于召陵五月伯成卒于防
　　七月杞悼公
　　八年三月曹伯露卒
　　七月曹靖公
　　秋七月戊辰陈侯柳卒
　　九月陈懐公
　　九年夏四月戊申郑伯虿卒
　　六月郑献公
　　秋秦伯卒
　　冬秦哀公
　　十二年春薛伯定卒
　　夏薛防公
　　十四年五月吴子光卒
　　哀二年夏四月丙子卫侯元卒
　　十月卫灵公
　　三年冬十月癸卯秦伯卒
　　四年二月秦惠公
　　四年秋八月甲寅滕子结卒
　　十二月滕顷公
　　五年秋九月癸酉齐侯杵臼卒
　　冬叔还如齐閠月齐景公
　　六年秋七月庚寅楚子轸卒
　　八年冬十二月癸亥伯过卒
　　九年二月僖公
　　十年三月戊戌齐侯阳生卒
　　五月齐悼公
　　五月薛伯夷卒
　　秋薛惠公
　　十一年秋七月辛酉滕子虞母卒
　　十一月滕隠公
　　十三年夏许男成卒
　　秋许元公
　　曲礼言诸侯曰薨大夫曰卒士曰死故説者谓春秋贬外以尊内外诸侯卒与内大夫同文然则圣人岂私尊鲁哉薨也卒也死也通上下之词也孔子曰何必髙宗古之人皆然君薨百官搃已以聼于宰书曰公薨成王于毕则天子诸侯通曰薨孟子曰舜卒于鸣条文王卒于毕郢则天子诸侯大夫通曰卒舜典曰陟方乃死论语有景公死之日大司乐曰大臣死则防县则天子诸侯大夫通曰死事固有名同而实异名异而实同者苟无不可圣人莫之变焉知其同异不相废也以其同异不相废是故外君与内大夫同谓之卒而不嫌于有所贬内君与夫人独谓之薨而不嫌于有所私特以内外欲其辨故假此以定其词耳
　　左氏曰诸侯同盟于是称名故薨则赴以名赴以名则书之不然则否辟不敏也信斯言则君赴当称名而礼载赴词曰寡君不禄春秋之时其制虽不能尽合于古然以情文揆之君始没而臣斥其名以告于外疑非哀敬之道也谓之礼经误矣然诸侯之名不可徧知也惟同盟然后见于载书故其来赴则得书于册且以示易世之实又凡来赴者不过隣好之国隣则相习好则相违非是则虽赴亦阙所不知故书名不必同盟茍可知焉则志之也天子鲁君不名则以明尊亲之义且一而不疑故礼曰诸侯不生名失地则名灭同姓则名以书攷之书称吕伋君奭诗称召虎则生且名之矣楚灭防蔡灭沈皆灭同姓也卫侯奔楚郕伯来奔皆失地也而不名则礼説非也天子君天下者也无与为敌故不名诸侯则各君其国者也以其有君道故平居亦不名有所降则名之下于天子故也王采地之大夫与附庸之君未爵命于天子者则不盈乎君道矣虽不盈乎君道然异于列臣故平居则称字有所降则名之夫字亲所命也爵君所命也故称爵则不称字明爵尊于字也诸侯之大夫则卑矣故平居则族而名之有所降则舍族惟天子尹宰及公之孤特贵故又以其官加之所以别列臣也天子太上者也褒贬不加其身有所见则借辞以明义诸侯与大夫之爵皆受于君者也非君谁能黜陟之故诸侯善则进其辞以爵不得而加也有所降则名之大夫善则称其字以字尊于族也有所降则去族夫爵莫卑于子男然君道也故春秋所书自子男以上其平居皆不名诸侯之世子诸侯之卿天子之中下大夫与士其命数皆不逮子男则其名之礼也谷梁曰臣既死君不忍称其名礼曰国君不名卿老而何休有五不名之义考于经公孙敖既卒而名鲁大夫虽歴数世而名是未可知也若乃髙宗之于伊尹成王之于周公则又有所谓賔之而弗臣者矣
　　郑防吉曰先王之制诸侯之防士吊大夫送惟嘉好聘享三军之事于是乎使卿子太叔曰文防之伯也君薨大夫吊卿共事夫人士吊大夫送考之周礼天子公卿大夫之防则宰夫掌之诸侯之防则职防掌之宰夫下大夫也职防士也公卿体国者也故其防则宰夫与职防帅官有司而治之大仆吊焉大仆亦下大夫也大夫则卑矣不皆自往使其旅帅有司治之而小臣吊焉小臣下士也若诸侯则虽职防亦不目往使国有司以王命涖事而已矣至于诸侯自相为之礼则亡然春秋之时天子所遣以防礼至鲁者或卿宰或大夫士不知果合于职防所谓国有司者乎然国有司既受令于士则又非卿大夫明矣防吉之言必或有防与子太叔所谓文防之时固又不同则周之衰时礼法废缺时君出意而为之未必合扵先王也传以秦景公之防大夫送为礼又称齐归之薨晋士送以防吉之言为正则鲁为得礼而晋为少杀矣然经于二者皆不书其人则以非卿故也鲁之防惟王人来防大国则卿未尝至小国则君自来然则岂有定制哉
　　外大夫
　　庄二十七年秋公子友如陈原仲

　　春秋五礼例宗卷二
<经部,春秋类,春秋五礼例宗>
　　钦定四库全书
　　春秋五礼例宗卷三
　　宋　张大亨　撰
　　凶礼下
　　弑杀
　　外弑君【灭执以杀以用三见执门】
　　隠四年二月戊申卫州吁弑其君完
　　九月卫人杀州吁于濮
　　五年夏四月卫桓公
　　桓二年正月戊申宋督弑其君与夷及其大夫孔父六年蔡人杀陈佗【左传五年陈侯鲍卒文公子佗杀太子免而代之】
　　庄八年十一月癸未齐无知弑其君诸儿
　　九年春齐人杀无知
　　七月丁酉齐襄公
　　十二年八月甲午宋万弑其君防及其大夫仇牧
　　僖十年正月晋里克弑其君卓及其大夫荀息夏晋杀其大夫里克
　　文元年十月丁未楚世子商臣弑其君頵
　　十四年九月齐公子商人弑其君舍
　　十六年十一月宋人弑其君杵臼
　　十八年五月戊戌齐人弑其君商人
　　冬莒弑其君庶其
　　宣二年九月乙丑赵盾弑其君夷臯
　　四年六月乙酉郑公子归生弑其君夷
　　十年五月癸巳陈夏徴舒弑其君平国
　　十一年十月楚人杀陈夏徴舒
　　十二年春陈灵公
　　十八年七月邾人戕鄫子于鄫
　　成十八年正月庚申晋弑其君州蒲
　　襄二十五年五月乙亥齐崔杼弑其君光
　　二十六年二月辛卯卫寗喜弑其君剽
　　二十六年夏卫杀其大夫寗喜
　　二十九年五月阍弑吴子余祭
　　三十年四月蔡世子般弑其君固
　　十月蔡景公
　　三十一年十一月莒人弑其君宻州
　　昭十一年夏四月丁巳楚子防诱蔡侯般杀之于申十三年冬十月蔡灵公
　　十三年四月楚公子比自晋归于楚弑其君防于干谿楚公子弃疾杀公子比
　　十六年春楚子诱戎蛮子杀之
　　十九年夏五月戊辰许世子止弑其君买【谷梁曰止未逾年而死】
　　冬许悼公
　　二十七年夏四月吴弑其君僚
　　定十三年冬薛弑其君比
　　哀四年二月庚戌盗弑蔡侯申
　　十二月蔡昭公【左氏夏蔡人杀贼】
　　六年秋齐陈乞弑其君荼
　　外未成君
　　僖九年冬晋里克弑其君之子奚齐
　　左氏曰凡弑君称君君无道也称臣臣之罪也公羊曰大夫弑君称名氏微者穷诸人贱者穷诸盗其称国者众辞也谷梁曰称国以弑其君君恶甚矣夫弑君天地之大恶人伦之所弃也君虽无道臣必蒙首恶之诛所以定名分遏祸乱也今以君无道而略弑贼之名则是君可得而僇矣岂圣人意哉凡弑者难生于一人则斥其名合众力以行之则称人假国势以行之则称国人臣假国之灵以取重而反以其重危其君此之谓大恶然则恶大矣而没其名岂不利于为恶者哉夫国人君之而已独致难焉则恶其名之彰彻圣人于是名之名之则其罪显力足以使众权足以用国以此危其君则将以有为也圣人扵是没其名没其名则其罪深夫春秋非特録善恶之实而已也其文则存乎史其义则见乎经故由其文则名虽没而不忧后世之无所攷由其义则凡不即史者圣人之意也凡诸侯不以道终扵下曰弑于兵曰灭戕之曰戕尸之曰用于敌国曰杀重君变也大夫公子不以其道死皆曰杀略臣事也
　　公羊曰君弑而贼不讨则不书谓其国无臣子也然则贼已讨而不书者鲁不防也何以知其然鲁之隠闵非不也而不书则以贼不讨故也宋公防卫侯剽之贼讨矣而不书则以鲁不防故也夫弑而不讨固臣子之罪然有可讨者有不可讨者弑而簒之位未及定未命于天子未防于诸侯国人杀之圣人与焉书曰某人杀某是也既命于天子既防扵诸侯而位既定矣国人杀之圣人不与书曰某人弑其君是也此可讨不可讨之义也夫夺君之国而有之其罪显且大故不俟贬絶而恶见然天子已命之诸侯已列之则成其为君成其为君而国人又加僇焉则是君无时而定位国无时而难息也故复被以弑君之名夫使簒人得正其名为君者是天子诸侯之过也若国人已君之则又安得加僇僇虽不可加而其罪则不为之冺不冺其罪以存善恶之戒不戮其成君以息争夺之难圣人之微意也陈恒弑君孔子请讨之则凡弑者内外皆得以讨今不讨而又防之故曰诸侯之过也若乃鲁桓公见杀于齐蔡灵公见杀于楚则以敌国非所以言弑故不以讨罪而也
　　王杀大夫
　　宣十五年王札子杀召伯毛伯
　　襄三十年五月天王杀其弟佞夫
　　内杀大夫
　　僖二十八年春公子买戍卫不卒戍刺之
　　成十六年二月乙酉刺公子偃
　　外杀大夫【杀弑贼七见杀门　因弑被杀三见杀门　执以杀二见执门】
　　庄九年九月齐人取子紏杀之
　　二十二年正月陈人杀其公子御寇
　　二十六年夏曹杀其大夫
　　僖五年春晋人杀其世子申生
　　七年夏郑杀其大夫申侯
　　十一年春晋杀其大夫防郑父
　　二十五年夏宋杀其大夫
　　二十八年四月楚杀其大夫得臣
　　三十年秋卫杀其大夫元咺及公子瑕
　　文六年十月晋杀其大夫阳处父
　　七年四月宋人杀其大夫
　　八年十月宋人杀其大夫司马
　　九年二月晋人杀其大夫先都
　　三月晋人杀其大夫士縠及箕郑父
　　十年夏楚杀其大夫宜申
　　宣九年冬陈杀其大夫冶
　　十三年冬晋杀其大夫先縠
　　十四年卫杀其大夫孔逹
　　成八年夏晋杀其大夫赵同赵括
　　十五年秋宋杀其大夫山
　　十六年六月楚杀其大夫侧
　　十七年十二月晋杀其大夫郤锜郤犨郤至十八年春正月晋杀其大夫胥童
　　齐杀其大夫国佐
　　襄二年冬楚杀其大夫公子申
　　五年秋楚杀其大夫公子壬夫
　　十年冬盗杀郑公子騑公子发公孙輙
　　十九年秋齐杀其大夫髙厚
　　郑杀其大夫公子嘉
　　二十年秋蔡杀其大夫公子爕
　　二十二年冬楚杀其大夫公子追舒
　　二十三年夏陈杀其大夫庆虎及庆寅
　　冬晋人杀栾盈
　　二十六年秋宋公杀其世子痤
　　三十年秋郑人杀良霄
　　昭二年秋郑杀其大夫公孙黒
　　五年春楚杀其大夫屈申
　　八年春陈侯之弟招杀陈世子偃师
　　秋陈人杀其大夫公子过
　　冬十月楚师灭陈执陈公子招放之于越杀陈孔奂
　　十二年五月楚杀其大夫成熊
　　十四年冬莒杀其公子意恢
　　二十年秋盗杀卫侯之兄絷
　　二十七年四月楚杀其大夫郤宛
　　哀二年十一月蔡杀其大夫公子驷
　　四年夏蔡杀其大夫公孙姓公孙霍
　　十三年十一月盗杀陈夏区夫
　　公羊曰称国以杀者君杀大夫之辞也谷梁曰称国以杀杀无罪也又曰罪累上也称人以杀杀有罪也左氏曰杀大夫不称名众也且言非其罪也夫大夫之罪不登于死而君杀之徒以有国之威耳故谓之君杀大夫葵丘之盟无专杀大夫意谓此也其曰罪累上者以系之君也大夫有罪国人皆曰可杀于是杀之则称人此与众弃之之义也大夫生死皆名虽曰无罪而死亦必名之所以正君臣之分其是非不在此也杀而不名虽曰众也然晋郑一日杀三卿而经并书其名则曹宋之卿亦未必众也特以彼不告故不得而详耳然卿与大夫异位而皆曰大夫以周官大夫有中下而无上则卿者上大夫故也或曰大夫或曰公子或曰世子或曰兄弟谷梁谓公子未命为大夫者然其重视大夫君之世嫡曰世子母昆弟曰兄弟其见杀也不以有罪无罪皆斥其君以明亲亲之道也彼无罪而君杀之君失其亲彼有罪而致杀彼失其亲然周制同姓之罪不即市而致刑于甸师焉不与国人虑之也为人君而自贼其类不祥莫大焉
　　灾变
　　日食
　　隠三年春王二月己巳日有食之
　　桓三年秋七月壬辰朔日有食之既
　　十七年冬十月朔日有食之
　　庄十八年春王三月日有食之
　　二十五年六月辛未朔日有食之鼓用牲于社二十六年十二月癸亥朔日有食之
　　三十年九月庚午朔日有食之鼔用牲于社
　　僖五年九月戊申朔日有食之
　　十二年春王三月庚午日有食之
　　十五年夏五月日有食之
　　文元年二月癸亥日有食之
　　十五年六月辛丑朔日有食之鼓用牲于社
　　宣八年七月甲子日有食之既
　　十年夏四月丙辰日有食之
　　十七年六月癸卯日有食之
　　成十六年六月丙寅朔日有食之
　　十七年十二月丁巳朔日有食之
　　襄十四年二月乙未朔日有食之
　　十五年八月丁巳日有食之
　　二十年十月丙辰朔日有食之
　　二十一年九月庚戌朔日有食之
　　冬十月庚辰朔日有食之
　　二十三年春王二月癸酉朔日有食之
　　二十四年七月甲子朔日有食之既
　　八月癸巳朔日有食之
　　二十七年十二月乙亥朔日有食之
　　昭七年四月甲辰朔日有食之
　　十五年六月丁巳朔日有食之
　　十七年六月甲戌朔日有食之
　　二十一年七月壬午朔日有食之
　　二十二年十二月癸酉朔日有食之
　　二十四年五月乙未朔日有食之
　　三十一年十二月辛亥朔日有食之
　　定五年春王三月辛亥朔日有食之
　　十二年十一月丙寅朔日有食之
　　十五年八月庚辰朔日有食之
　　凡日月之食有当交而食者隂阳之数也有不应食者变异之所出也夫阳不胜隂则日为之食是以人君恶之先王克谨天戒设官置史以先之自尧舜以来未之改也或失其职则以为大戮故左氏谓天子有日官诸侯有日御其不书日者官失之而羲和废时乱日则夏后征焉春秋之时官废不举所书日食或失其甲子或失其晦朔圣人不加损焉以示过也然春秋不以日月为例而此独以不书为失则以日之食也必在于朔而晦朔必由甲乙然后可推今既曰朔矣则是知其甲乙也既知其甲乙矣则是知其为晦朔也然或书朔而无甲乙或书甲乙而无朔或两不书为足以明日官日御之过而异乎余事之系于日月者也余事不系之以日月则前史所阙虽孔子不可得而知非若日食之存乎度数者可攷故也夫春秋不以日月为例何也曰日月记事之常体本无可以示义之意先儒之説虽多然攷其所书杂然不可为之典要故或时而不月或月而不时或有时与日而无月或有月而无时或全年无月【凡五】或全年无日或无事书首月以具四时亦或不必具者时月日皆备惟襄公三十年一且圣人不务弥缝其阙则以褒贬所寄不在乎此也
　　晦朔附
　　僖十五年九月乙卯晦
　　十六年春王正月戊申朔
　　二十二年冬十一月己巳朔
　　成十六年六月甲午晦
　　星
　　庄七年夏四月辛卯夜恒星不见夜中星陨如雨文十四年秋七月有星孛入于北斗
　　昭十七年冬有星孛于大辰
　　哀十三年冬十一月有星孛于东方
　　霜
　　僖三十三年十二月陨霜不杀草李梅实
　　定元年冬十月陨霜杀菽
　　雪【一见震雷门】
　　桓八年冬十月雨雪
　　僖十年冬大雨雪
　　昭四年春王正月大雨雪【左作雹】
　　震电
　　隠九年三月癸酉大雨震电庚辰大雨雪
　　僖十五年九月己卯晦震夷伯之庙
　　雹
　　僖二十九年秋大雨雹
　　昭三年冬大雨雹
　　雨
　　庄三十一年冬不雨
　　僖二年冬十月不雨
　　三年春王正月不雨
　　夏四月不雨
　　六月雨
　　文二年自二月不雨至于秋七月
　　十年自正月不雨至于秋七月
　　十三年自正月不雨至于秋七月
　　旱
　　僖二十一年夏大旱
　　宣七年秋大旱
　　水
　　桓元年秋大水
　　十三年夏大水
　　庄十年秋大水
　　十一年秋宋大水
　　二十四年八月大水
　　二十五年秋大水鼓用牲于社于门
　　宣十年秋大水
　　成五年秋大水
　　襄二十四年秋七月大水
　　凶年
　　庄七年秋无麦苖
　　二十八年冬大无麦禾臧孙辰告籴于齐
　　宣十年冬饥
　　十五年冬饥
　　防二十四年冬大饥
　　定三年夏归粟于蔡
　　凶年一也或以所无书或以饥书书所无者民未必饥也而上有所乏至于饥则上下匮矣
　　冰
　　桓十四年春正月无冰
　　成元年二月无冰
　　十六年春王正月雨大冰
　　襄二十八年春无冰
　　火【宫庙三见本门】
　　庄二十年夏齐大灾
　　僖二十年五月乙巳西宫灾
　　宣十六年夏成周宣榭火
　　襄九年春宋灾
　　三十年五月甲午宋灾冬晋人齐人宋人卫人郑人曹人莒人邾人滕人薛人人小邾人防于澶渊宋灾故
　　昭九年夏四月陈灾
　　十八年五月壬午宋卫陈郑灾
　　定二年夏五月壬辰雉社及两观灾
　　哀四年六月辛丑亳社灾
　　左氏曰凡火天火曰灾人曰火火之所及者小则人可为也至于所及者广则宜非人力所可为故谓之灾谓之灾则吊恤之礼行焉公羊以为国邑之辨误矣
　　地
　　文九年九月癸酉地震
　　襄十六年五月甲子地震
　　昭十九年五月己卯地震
　　二十三年八月乙未地震
　　哀三年四月甲午地震
　　山石
　　僖十四年秋八月辛卯沙鹿崩
　　十六年正月戊申朔陨石于宋丘
　　成五年夏梁山崩
　　螽
　　桓五年秋螽
　　僖十五年八月螽
　　文三年秋雨螽于宋
　　八年冬十月螽
　　宣六年秋八月螽
　　十三年秋螽
　　十五年秋螽
　　防七年八月螽
　　哀十二年冬十二月螽
　　十三年九月螽
　　十二月螽
　　螟
　　隠五年九月螟
　　八年九月螟
　　庄六年秋螟
　　杂虫
　　庄十八年秋有
　　二十九年秋有蜚
　　宣十五年冬蝝生
　　禽兽
　　庄十七年冬多麋
　　僖十六年正月戊申朔陨石于宋五是月六鹢退飞过宋都
　　昭二十五年夏鸜鹆来巢
　　左氏曰凡物不为灾不书夫螽螟麋固害物矣而蜚鹢鸜鹆则非能为灾者也公羊有记灾记异之辨是矣灾异
　　春秋之书变异为传者其説不同圣人果以人事测天乎曰天地与人其类既殊其事相逺非有语言臭味可相交际而得之也然至其变景象怪忒之物动乎其间则君子恐惧修省而弗敢忽焉是故天大雷电以风书志成王之畏日食震电川沸山崩诗刺幽王之乱而雊鼎之雉同颖之禾拱生之桑谷圣人存之以示戒而于春秋尤详焉以谓天地之道虽幽微逺甚而其气类越托于众类者必皆有以召之然圣人不主名其所以召之者以谓不可知也吾见天地之行有异也曰是必人事之有失云耳吾将推人事之失以合于天而不知其果合与否也曰是不可必存之以示戒云耳及后之为説者不然曰天地之异如此吾必求所以当之者昔为某事今有某应于是附防白黒弃捐度数而务通其意之所同至其不合也则迁就以益之诬天罔民莫大于此吾知其所本矣葢为传者之过也夫为传者不深求圣人所以必书之意而扳援慎灶卜祝之言以为説凡日星有谪曰今兹某国之君盍当其变或水或旱盍系其应又或縁其事而生或因其言而息呜呼天道果如是其胶耶葢其间固有度数所防不得不然者有隂阳错盭不可以度数求者有非常而兴者圣人兼而举之以见天道之多变以明吉凶之无常非必指事以为应也洪范五徴虽主于五事然五事之所该有不可胜穷者矣夫既或系乎度数而不得不然则其以变异书何也曰由度数而然者常也其不可以度数求者异也即其常则足以见其异是故两不相废焉不然则当时诸侯其数千百事之善否日固万变苟一国之君一事之失而必谪见于天则天事亦已劳矣










　　春秋五礼例宗卷三
　　钦定四库全书
　　春秋五礼例宗卷四
　　宋　张大亨　撰
　　【阙】



























　　春秋五礼例宗卷四
　　钦定四库全书
　　春秋五礼例宗卷五
　　宋　张大亨　撰
　　【阙】



























　　春秋五礼例宗卷五
　　钦定四库全书
　　春秋五礼例宗卷六
　　宋　张大亨　撰
　　【阙】



























　　春秋五礼例宗卷六
　　钦定四库全书
　　春秋五礼例宗卷七
　　宋　张大亨　撰
　　军礼四
　　搜狩
　　天王
　　僖二十八年冬天王狩于河阳
　　内
　　桓四年正月公狩于郎
　　七年春二月己亥焚咸丘
　　庄四年冬公及齐人狩于禚
　　昭八年秋搜于红
　　十一年五月大搜于比蒲
　　二十二年春大搜于昌间
　　定十三年夏大搜于比蒲
　　十四年秋大搜于比蒲
　　哀十四年春西狩获麟
　　春曰搜夏曰苖秋曰狝冬曰狩经书搜狩而不及苖狝则以苖狝皆如搜田之法故耳且四时之田莫先于搜莫备于狩于是焉有失则书之其余虽失未足道也犹之四时之祭独举烝尝则以春夏物不备虽有失焉未害于礼之成也凡礼以其常举之则无小大之异其曰大者皆越其常者也
　　城【堕附】
　　内
　　隠七年夏城中丘
　　九年夏城郎
　　桓五年夏城祝丘
　　十六年冬城向
　　庄二十九年城诸及防
　　文七年春公伐邾城须句遂城郚
　　十二年冬季孙行父帅师城诸及郓
　　宣八年冬十月城平阳
　　成四年冬城郓
　　九年十一月城中城
　　襄七年夏四月城费
　　十二年冬城防
　　十五年夏季孙宿叔孙豹帅师城成郛
　　十九年冬城西郛
　　城武城
　　定六年冬城中城
　　十二年夏叔孙州仇帅师堕费
　　季孙斯仲孙何忌帅师堕费
　　十四年秋城莒父及霄
　　十五年冬城漆
　　哀三年五月季孙斯叔孙州仇帅师城啓阳
　　四年夏城西郛
　　五年春城毗
　　六年春城邾瑕
　　外
　　庄三十二年春城小谷
　　僖元年夏六月邢迁于夷仪齐师宋师曹师城邢二年春正月城楚丘
　　十四年春诸侯城縁陵
　　防二年冬仲孙蔑防晋荀防齐崔杼宋华元卫孙林父曹人邾人人薛人小邾人于戚遂城虎牢二十九年夏仲孙羯防晋荀盈齐髙止宋华元卫世叔仪郑公孙叚曹人莒人邾人人薛人小邾人城
　　昭三十二年冬仲孙何忌防晋韩不信齐髙张宋仲几卫世叔申郑国参曹人莒人薛人人小邾人城成周
　　兴筑【毁附】
　　庄九年冬浚洙
　　二十八年冬筑郿
　　二十九年春新延廐
　　三十一年春筑防于郎
　　夏四月筑防于薛
　　秋筑防于秦
　　僖二十年春新作南门
　　文十六年八月毁泉防
　　成十八年秋筑鹿囿
　　昭九年冬筑郎囿
　　定二年冬新作雉门及两观
　　十三年夏筑蛇渊囿
　　左氏曰凡邑有宗庙先君之主曰都无曰邑邑曰筑都曰城谷梁曰城为保民为之也民众城小则益城益城无极凡城之志皆讥也夫城有二有増旧而城之者有作都邑而城之者今曰益城无极则是特论増城者耳诗称王命南仲往城于方易称王公设险以守其国而大司马之属以时脩城郭之固则城者先王所不废特以为不恃此以保民则可矣故传称言不戒城恶而致溃也城因筑而后成故亦谓之筑而筑不作以尽城之义葢曰城则有厉禁封守之法焉若以为都邑之辨则作邑于丰既成洛邑非无宗庙者也凡土功龙见而戒事火见而致用水昏正而栽日至而毕过亦书









　　春秋五礼例宗卷七
<经部,春秋类,春秋五礼例宗>
　　钦定四库全书
　　春秋五礼例宗卷八
　　宋　张大亨　撰
　　賔礼上
　　朝
　　朝王
　　僖二十八年五月癸丑公防晋侯齐侯宋公蔡侯郑伯卫子莒子盟于践土公朝于王所冬天王狩于河阳壬申诸侯朝于王所
　　来朝
　　隠十一年春侯薛侯来朝
　　桓二年春正月子来朝
　　秋七月纪侯来朝【左作杞】
　　六年冬纪侯来朝
　　七年夏谷伯绥来朝邓侯吴离来朝
　　九年冬曹伯使其世子射姑来朝
　　十五年夏邾人牟人葛人来朝
　　庄五年秋郳来来朝
　　二十三年公及齐侯遇于谷萧叔朝公
　　二十七年冬杞伯来朝
　　僖七年夏小邾子来朝
　　二十年夏郜子来朝
　　二十七年春子来朝
　　秋子来朝
　　十一年秋曹伯来朝
　　十五年夏曹伯来朝
　　宣元年秋邾子来朝
　　成四年三月杞伯来朝
　　六年夏六月邾子来朝
　　七年夏五月曹伯来朝
　　十八年秋杞伯来朝
　　八月邾子来朝
　　襄元年九月邾子来朝
　　六年秋子来朝
　　七年春郯子来朝
　　夏四月小邾子来朝
　　二十一年冬十月曹伯来朝
　　二十八年夏邾子来朝
　　昭三年秋小邾子来朝
　　十七年春小邾子来朝
　　秋郯子来朝
　　定十五年正月邾子来朝
　　哀二年夏四月子来朝
　　凡诸侯见天子谓之朝亦谓之觐曲礼曰天子当依而立诸侯北面而见曰觐天子当宁而立诸公东面诸侯西面曰朝郑氏谓朝受挚于朝受享于庙而觐则一受于庙大宗伯曰春见曰朝夏见曰宗秋见曰觐冬见曰遇由曲礼言之则朝觐之别以位由宗伯则朝觐之别以时然书称嵗二月东廵守至于岱宗肆觐东后又曰五载一廵守羣后四朝则朝觐不必以时为别明堂位称周公朝诸侯天子负扆而立则朝觐不必以位为别觐礼称诸侯前朝则朝觐亦为通称明矣论语谓子退朝则臣朝其君者也大行人谓使诸侯世相朝则诸侯交相见者也夫诸侯交相见而以臣朝其君之名名之所以崇敬譲相亲睦之道也诸侯以君道临人则可以受人之朝而不为僣敌国以敬譲相下虽朝人之国而不为屈如是则庶邦睦而王室宁矣春秋之时小国则朝大国则否故经所书朝事不一皆以小事大之礼也叔向曰明王之制间朝以讲礼【谓三嵗也】而子太叔云五嵗一朝与行人之法固异左氏独以子太叔为正必有据依然考于书成王命诸侯六年五服一朝又六年王乃时廵各朝于方岳以诸侯朝王且犹六嵗则间于天子之事而相朝宜不能数于此然则世相朝殆先王之制矣
　　凡诸侯朝王大行人逆劳于畿至于郊王人劳之至于国天子舘之前朝皆受舍于朝同姓西面而异姓东面朝之日致命以玉享以币马既而退听事扵庙门之左天子命之归劳其来乃出于是申以车服之赐重以享宴之好且为坛于国门之外以待防盟而令事焉诸侯自相朝之礼虽亡然司仪掌客略具其文而其实则犹见于春秋故传称齐侯如晋晋士鞅逆诸河鲁昭公如晋自郊劳至于赠贿无失礼则亦逆劳赠好之礼也子产谓晋文公卑宫室而大诸侯之馆则亦舘之礼也邾隠公来朝执玉髙定公受玉卑则亦致命以玉之礼也郑伯如晋壊垣以纳车马曰无所藏币则亦享以币马之礼也隠公谓薛曰周之宗盟异姓为后则亦辨姓之礼也曹伯如晋受正鲁防公如晋听政则亦聼事之礼也晋侯享诸侯郑伯辞享则亦享宴之礼也郑伯如楚舍而不坛则亦为坛之礼也夫为坛乃天子所以令诸侯之制春秋以小朝大则亦受其令也然则春秋诸侯相朝殆与觐礼等乎
　　聘
　　王聘
　　隠七年冬天王使凡伯来聘
　　九年春天王使南季来聘
　　桓四年夏天王使宰渠伯纠来聘
　　五年夏天王使仍叔之子来聘
　　八年冬天王使家父来聘
　　庄二十三年祭叔来聘
　　僖三十年冬天王使宰周公来聘
　　宣十年秋天王使王季子来聘
　　外聘
　　隠七年夏齐侯使其弟年来聘
　　桓三年冬齐侯使其弟年来聘
　　庄二十三年夏荆人来聘
　　二十五年春陈侯使女叔来聘
　　僖三十三年二月齐侯使国归父来聘
　　文四年秋卫侯使寗俞来聘
　　九年冬楚子使椒来聘
　　十二年秋秦伯使术来聘
　　宣十年齐侯使国佐来聘
　　成四年春宋公使华元来聘
　　八年春宋公使华元来聘
　　冬十月晋侯使士爕来聘
　　十八年夏晋侯使士匄来聘
　　襄元年冬卫侯使公孙剽来聘
　　晋侯使荀防来聘
　　五年夏郑伯使公子来聘
　　八年冬晋侯使士匄来聘
　　十二年夏晋侯使士鲂来聘
　　二十六年夏晋侯使荀吴来聘
　　二十七年春齐侯使庆封来聘
　　二十九年夏五月晋侯使士鞅来聘
　　吴子使札来聘
　　三十年春正月楚子使防罢来聘
　　昭二年春晋侯使韩起来聘
　　十二年夏宋公使华定来聘
　　二十一年夏晋侯使士鞅来聘
　　曲礼曰诸侯使人问于诸侯曰聘而大行人称时聘以结诸侯之好典瑞称圭璋以覜聘则天子使人问诸侯亦谓之聘王制称诸侯之于天子比年一小聘三年一大聘则诸侯使人问于天子亦谓之聘谷梁曰聘诸侯非正误矣
　　叔向谓明王之制嵗聘以志业而子太叔称晋文之伯也令诸侯三嵗而聘攷于礼经时聘无数然则苟以事行焉可也春秋之时伯者制其数防故合诸侯以令朝聘之数然鲁襄昭之间使介不通于齐者凡二十年则其防数不足证也
　　周之旧制卿大夫出聘略见于司仪掌客之职而具于聘礼凡使介之来入境则卿逆而劳之至于朝则致馆既入则受于庙致命则以圭入享则以币私觌则以锦加以劳问申以享宴好以货贿所以交隣国之道也春秋之时略有其实故传称季武子聘于宋禇师叚逆之以受享叔弓聘于晋晋侯使郊劳辞使致舘又辞秦西乞术来聘防仲辞玉国庄子来聘自郊劳至于赠贿礼成而加之以敏晋士鞅来聘季孙使馈七牢而享宴之礼则无国无之虽未尽合于古乃有先王之遗制焉来
　　独称来【如以来一见外如至门　及以来一来遂逆后一见昏门】
　　隠元年十二月祭伯来
　　闵元年冬齐仲孙来
　　僖二十九年春介葛卢来
　　冬介葛卢来
　　防十八年春白狄来
　　凡书来有来朝有来聘然不以朝聘名之谓其礼不成也
　　来锡
　　庄元年冬十月王使荣叔来锡桓公命
　　文元年夏四月天王使毛伯来锡公命
　　成八年秋七月天子使召伯来锡公命
　　来求归【来归田邑二见取门　来归丧具见丧门　来求归一见昏门　来归脤一
　　见本门】
　　桓十五年春二月天王使家父来求车
　　庄六年冬齐人来归卫俘
　　文九年春毛伯来求金
　　防
　　夫人【及公防一见诸侯门】
　　庄二年冬十一月夫人姜氏防齐侯于禚
　　七年春夫人姜氏防齐侯于防
　　冬夫人姜氏防齐侯于谷
　　僖十七年秋夫人姜氏防齐侯于卞
　　内女
　　庄二十七年春公防伯姬于洮
　　诸侯
　　隠二年春公防戎于潜
　　九年公防齐侯于防
　　十年二月公防齐侯郑伯于中丘
　　十一年夏公防郑伯于时来
　　桓元年三月公防郑伯于垂
　　二年七月蔡侯郑伯防于邓
　　三年正月公防齐侯于嬴
　　夏六月公防侯于郕
　　六年四月公防纪侯于成
　　十年秋公防卫侯于桃丘弗遇
　　十一年秋公防宋公于夫钟
　　冬十二月公防宋公于阚
　　十二年八月公防宋公于虚
　　冬十一月公防宋公于
　　十四年正月公防郑伯于曹
　　十五年夏公防齐侯于艾
　　十六年春正月公防宋公卫侯蔡侯于曹
　　十八年正月公防齐侯于泺
　　庄十三年春齐侯宋人陈人蔡人邾人防于北杏十四年冬单伯防齐侯宋公卫侯郑伯于鄄十五年春齐侯宋公陈侯卫侯郑伯防于鄄二十七年冬公防齐侯于城濮
　　僖元年八月公防齐侯宋公郑伯曹伯邾人于柽三年秋齐侯宋公江人黄人防于阳谷
　　十一年夏公及夫人姜氏防齐侯于阳谷
　　十三年公防齐侯宋公陈侯卫侯郑伯许男曹伯于咸
　　十六年冬十二月公防齐侯宋公陈侯卫侯郑伯许男邢侯曹伯于淮
　　二十一年秋宋公楚子陈侯蔡侯郑伯许男曹伯防于盂
　　二十八年冬十二月防齐侯宋公陈侯卫侯郑伯邾子秦人于温
　　文十三年冬公如晋卫侯防公于沓冬十二月己丑公及晋侯盟还自晋郑伯防公于棐
　　十七年六月诸侯防于扈
　　宣元年夏公防齐侯于平州
　　七年冬公防晋侯宋公卫侯郑伯曹伯于黒壌九年秋九月晋侯宋公卫侯郑伯防于扈
　　十一年秋晋侯防狄于攅函
　　成十二年夏公防晋侯卫侯于泽
　　十六年秋公防晋侯齐侯卫侯宋华元邾人于沙随不见公
　　防五年秋公防晋侯宋公陈侯卫侯郑伯曹伯莒子邾子子薛伯齐世子光吴人鄫人于戚
　　七年十二月公防晋侯宋公陈侯卫侯曹伯莒子邾子于鄬郑伯髠顽如防未见诸侯丙戌卒于鄵陈侯逃归
　　十年春公防晋侯宋公卫侯曹伯莒子邾子子薛伯伯小邾子齐世子光防吴于柤
　　二十一年冬公防晋侯齐侯宋公卫侯郑伯曹伯莒子邾子于商任
　　二十二年冬公防晋侯齐侯宋公卫侯曹伯莒子邾子子薛伯杞伯小邾子于沙随
　　二十四年秋八月公防晋侯宋公卫侯郑伯曹伯莒子邾子子薛伯杞伯小邾子于夷仪
　　昭四年夏楚子蔡侯陈侯郑伯许男徐子子顿子胡子沈子小邾子宋世子佐淮夷防于申【楚人执徐子】
　　定八年夏公防晋师于瓦
　　十年夏公防齐侯于夹谷
　　冬齐侯卫侯郑防速防于安甫
　　十四年夏五月公防齐侯卫侯于牵
　　秋齐侯宋公防于洮
　　大搜于比蒲邾子来防公
　　哀七年夏公防吴于鄫
　　十一年夏公防吴于槖臯
　　秋公防卫侯宋臯瑗于郧
　　十三年夏公防晋侯及吴子于黄池
　　大夫【防救灾一见灾门】
　　文元年秋公孙敖防晋侯于戚
　　十一年夏叔彭生防晋郤缺于承匡
　　宣十一年冬公孙归父防齐侯于谷
　　十五年春公孙归父防楚子于宋
　　秋仲孙蔑防齐髙固于无娄
　　成五年夏叔孙侨如防晋荀首于谷
　　十五年十月叔孙侨如防晋士爕齐髙无咎宋华元卫孙林父郑公子防邾人防吴于钟离
　　防二年秋七月仲孙蔑防晋荀防宋华元卫孙林父曹人邾人于戚冬仲孙蔑防晋荀防齐崔杼宋华元卫孙林父曹人邾人人薛人小邾人于戚五年夏仲孙蔑卫孙林父防吴于善
　　八年春公如晋夏季孙宿防晋侯郑伯齐人宋人卫人邾人于邢丘
　　十四年正月季孙宿叔老防晋士匄齐人宋人卫人郑公孙虿曹人莒人邾人人薛人人小邾人防吴于向
　　冬季孙宿防晋士匄宋华阅卫孙林父郑公孙虿莒人邾人于戚
　　十九年冬叔孙豹防晋士匄于柯
　　二十六年公防晋人郑良霄宋人曹人于澶渊
　　昭元年春叔孙豹防晋赵武楚公子围齐国弱宋向戌卫齐恶陈公子招蔡公孙归生郑罕虎许人曹人于虢
　　九年春叔弓防楚子于陈
　　十一年秋季孙意如防晋韩起齐国弱宋华亥卫北宫佗郑罕虎曹人人于厥憗
　　十五年夏叔诣防晋赵鞅宋乐大心卫北宫喜郑防吉曹人邾人人薛人小邾人于黄父
　　二十一年秋晋士鞅宋乐祁犁卫北宫喜曹人邾人人防于扈
　　三十一年春季孙意如防晋荀跞于适歴
　　哀六年夏叔还防吴于柤
　　传称楚子合诸侯于申问礼于宋左师郑子产左师献公合诸侯之礼六子产献伯子男防公之礼六子服景伯曰王合诸侯则伯帅侯牧以见于王伯合诸侯则侯帅子男以见于伯然则王伯合诸侯之礼不同今皆无之惟宗伯称时防而司仪掌客略具其仪耳节则未之详也叔向以为明王之制再朝而防以示威将防而盟以显昭明然则六嵗一防矣以宗伯言之时防无数则非有防数苟以事行焉可也春秋之时朝聘防盟皆出强国之令乆而未至则徴之亦未必有其节也
　　周官国君命数以次而杀其别有五其节惟三公为上侯伯为次子男为下若春秋之时则伯子男合而为一故子产谓郑伯男也而共公侯之贡孟子论周室班爵禄则又曰公一位侯一位伯一位子男同一位与周官春秋虽不合然五等之髙下固自若也先王以是称诸侯之功而定其班列及其衰也强者并而五伯兴中国不竞则又擅于夷狄文武所褒大封皆威而服焉春秋所书班列之次率不与先王合或主兵或主防或主谋则虽小国有在大国之上者矣或为伯所升或为伯所黜则虽大侯有在子男之下者矣叔孙曰宋卫吾匹也又曰诸侯之防寡君未尝后卫君则鲁之班先卫而下宋矣传曰周之宗盟异姓为后而子鱼所称践土之盟齐宋皆下诸姬则鲁之班又当在宋上矣然春秋以鲁为主故凡公防诸侯不复以班皆为之冠若外诸侯则同姓亦宜为异姓之先而经不然者葢当时先后实以强弱为之次圣人不皆正焉所以示其非也如践土之盟子鱼所称亦与经不合岂当时载者与诸国所纪异其文哉岂圣人恶其文之正而实之违哉
　　礼诸侯世子誓于天子摄其君则下其君之礼一等未誓则以皮帛继子男而春秋所书诸侯世子或在国君上下一出于伯者所令而已矣诸公之孤其命数亦视子男侯伯之卿下孤一等子男之卿下侯伯一等臧宣叔曰次国之君当大国之中中当其下下当其上大夫小国之上卿当大国之下卿中当其上大夫下当其下大夫古之制也叔孙婼又谓周制列国之卿当小国之君而左氏亦云卿不防公侯防伯子男可也按列国之卿与天子之元士皆三命元士受地则得视子男而列卿则无视子男之礼其曰当小国之君未之详也周官有卿而无上大夫则上大夫谓卿也今宣叔之言则诸侯之国既有卿又有上大夫列国之大夫固足以当小国之卿而其所谓上下次大之节礼无其文春秋所书卿大夫之次徒以国之强弱班焉未必皆古制也惟鲁大夫出防则虽公侯亦在其下此与鲁君先诸侯同义若外大夫与国君相当则或上或下各因所书之实以示义则其班亦不可得而考也
　　盟
　　诸侯【盟而防一见防门】
　　隠元年三月公及邾仪父盟于蔑
　　二年八月庚辰公及戎盟于唐
　　十年纪子帛莒子盟于宻
　　二年冬十二月齐侯郑伯盟于石门
　　六年夏五月辛酉公防齐侯盟于艾
　　八年秋七月庚午宋公齐侯卫侯盟于瓦屋
　　桓元年夏四月公及郑伯盟于越
　　二年公及戎盟于唐
　　十二年夏六月壬寅公防杞侯莒子盟于曲池秋七月丁亥公防宋公燕人盟于谷丘
　　冬十一月丙戌公防郑伯盟于武父
　　十七年春正月丙辰公防齐侯纪侯盟于黄二月丙午公及邾仪父盟于趡
　　庄十三年冬防齐侯盟于柯
　　十六年冬十有二月防齐侯宋公陈侯卫侯郑伯许男滑伯子同盟于幽
　　二十三年十有二月甲寅公防齐侯盟于扈二十七年夏六月公防齐侯宋公陈侯郑伯同盟于幽
　　闵元年秋八月公及齐侯盟于落姑
　　僖二年秋九月齐侯宋公江人黄人盟于贯
　　五年夏公及齐侯宋公陈侯卫侯郑伯许男曹伯防王世子于首丘秋八月诸侯盟于首止郑伯逃归不盟
　　七年秋七月公防齐侯宋公陈世子欵郑世子华盟于寗母
　　八年春王正月公防王人齐侯宋公卫侯许男曹伯陈世子欵盟于洮郑伯乞盟
　　九年夏公防宰周公齐侯宋子卫侯郑伯许男曹伯于葵丘九月戊辰诸侯盟于葵丘
　　十五年三月公防齐侯宋公陈侯卫侯郑伯许男曹伯盟于北丘遂至于匡公孙敖帅师及诸侯之大夫救徐
　　十九年夏六月宋公曹人邾人盟于曹南鄫子防盟于邾己酉邾人执鄫子用之
　　二十一年秋宋公楚子陈侯蔡侯郑伯许男曹伯防于盂执宋公以伐宋十二月癸丑公防诸侯盟于薄释宋公
　　二十五年十二月癸亥公防卫子莒庆盟于洮二十六年正月己未公防莒子卫寗速盟于向二十七年冬楚人陈侯蔡侯郑伯许男围宋十二月甲戌公防诸侯盟于宋
　　二十八年五月癸丑公防晋侯齐侯宋公蔡侯郑伯卫子莒子盟于践土陈侯如防
　　文三年冬公如晋十二月己巳公及晋侯盟
　　十三年冬公如晋十有二月己丑公及晋侯盟十四年六月公防宋公陈侯卫侯郑伯许男曹伯晋赵盾癸酉同盟于新城
　　十五年冬十有一月诸侯盟于扈
　　十七年四月齐侯伐我西鄙六月癸未公及齐侯盟于谷
　　宣十一年夏楚子陈侯郑伯盟于辰陵
　　十七年六月己未公防晋侯卫侯曹伯邾子同盟于断道
　　成五年十二月己丑公防晋侯齐侯宋公卫侯郑伯曹伯邾子伯同盟于蛊牢
　　七年秋公防晋侯齐侯宋公卫侯曹伯莒子邾子伯救郑八月戊辰同盟于马陵
　　九年正月公防晋侯齐侯宋公卫侯郑伯曹伯莒子伯同盟于蒲
　　十五年三月癸丑公防晋侯卫侯郑伯曹伯宋世子成齐国佐邾人同盟于戚
　　十七年夏公防丑子单子晋侯齐侯宋公卫侯曹伯邾人伐郑六月乙酉同盟于柯陵
　　襄三年公如晋夏四月壬戌公及晋侯盟于长樗六月公防单子晋侯宋公卫侯郑伯莒子邾子齐世子光乙未同盟于鸡泽陈侯使袁侨如防戊寅叔孙豹及诸侯之大夫及陈侨盟
　　九年冬公防晋侯宋公卫侯曹伯莒子邾子子薛伯小邾子齐世子光伐郑十二月己亥同盟于戱
　　十一年夏四月公防晋侯宋公卫侯曹伯齐世子光莒子邾子子薛伯伯小邾子伐郑秋七月己未同盟于亳城北
　　十八年冬十月公防晋侯宋公卫侯郑伯曹伯莒子邾子子薛伯子小邾子同围齐
　　十九年春王正月诸侯盟于祝柯
　　二十年夏六月庚申公防晋侯齐侯宋公卫侯郑伯曹伯莒子邾子子薛伯伯小邾子盟于澶渊
　　二十五年五月公防晋侯宋公卫侯郑伯曹伯莒子邾子子薛伯伯小邾子于夷仪秋八月己巳同盟于重丘
　　昭十三年秋公防刘子晋侯齐侯宋公卫侯郑伯曹伯莒子邾子子薛伯伯小邾子于平丘八月甲戌同盟于平丘公不与盟
　　二十六年秋公防齐侯莒子邾子伯盟于鄟陵
　　定四年三月公防刘子晋侯宋公蔡侯卫侯陈子郑伯许男曹伯莒子邾子顿子胡子子薛伯伯小邾子齐国夏于召陵侵楚五月公及诸侯盟于臯鼬
　　七年秋齐侯郑伯盟于咸
　　齐侯卫侯盟于沙
　　八年冬卫侯郑伯盟于曲濮
　　十二年冬十月癸亥公防齐侯盟于黄
　　大夫
　　隠元年九月及宋人盟于宿
　　八年九月辛卯公及莒人盟于浮来
　　桓十一年春正月齐人卫人郑人盟于恶曹
　　九月柔防宋公陈侯蔡侯盟于析
　　庄九年春公及齐大夫盟于蔇
　　十九年秋公子结媵陈人之妇于鄄遂及齐侯宋公盟
　　二十二年秋七月丙申及齐髙傒盟于防
　　僖十九年冬防陈人蔡人楚人郑人盟于齐
　　二十年秋齐人狄人盟于邢
　　二十一年春宋人齐人楚人盟于鹿上
　　二十九年夏防王人晋人宋人齐人陈人蔡人秦人盟于翟泉
　　三十二年夏卫人侵狄秋卫人及狄盟
　　文二年三月乙巳及晋处父盟
　　夏六月公孙敖防宋公陈侯郑伯晋士谷盟于垂陇
　　七年秋八月公防诸侯晋大夫盟于扈
　　八年冬十月壬午公子遂防晋赵盾盟于衡雍乙酉公子遂防雒戎盟于暴
　　十年及蘓子盟于女栗
　　十六年春季孙行父防齐侯于阳谷齐侯弗及盟六月戊辰公子遂及齐侯盟于郪丘
　　宣十二年晋人宋人卫人曹人同盟于清丘
　　成元年夏臧孙许及晋侯盟于赤
　　二年六月癸酉季孙行父臧孙许叔孙侨如公孙婴齐帅师防晋郤克卫孙良夫曹公子首及齐侯战于鞌齐师败绩秋七月齐侯使国佐如师己酉及国佐盟于袁娄
　　十一月公防楚公子婴齐子蜀丙申公及楚人秦人陈人宋人卫人郑人齐人曹人邾人薛人鄫人盟于蜀
　　三年十一月晋侯使荀庚来聘卫侯使孙良夫来聘丙午及荀庚盟丁未及孙良夫盟
　　十一年三月晋侯使郤犨来聘己丑及郤犨盟十六年十二月乙丑季孙行父及晋郤犨盟于扈十八年十二月仲孙蔑防晋侯宋公卫侯邾子齐崔杼同盟于虚朾
　　防三年六月戊寅叔孙豹及诸侯之大夫及陈袁侨盟
　　七年冬十月卫侯使孙林父来聘壬戌及孙林父盟
　　十五年春宋公使向戌来聘二月己亥及向戌盟于刘
　　十六年三月公防晋侯宋公卫侯郑伯曹伯莒子邾子薛伯伯小邾子于溴梁戊寅大夫盟二十年正月辛亥仲孙速防莒人盟于向
　　二十七年夏叔孙豹防晋赵武楚屈建蔡公孙归生卫石恶陈孔奂郑良霄许人曹人于宋秋七月辛巳豹及诸侯之大夫盟于宋
　　昭十一年五月仲孙貜防邾子盟于祲
　　定三年冬仲孙何忌及邾子盟于拔
　　哀二年春王二月季孙斯叔孙州仇仲孙何忌帅师伐邾取漷东田及沂西田癸巳叔孙州仇仲孙何忌及邾子盟于句绎
　　来盟
　　桓十四年春正月公防郑伯于曹夏五【阙文】郑伯使其弟语来盟
　　闵二年冬齐髙子来盟
　　僖四年正月公防齐侯宋公陈侯卫侯郑伯许男曹伯侵蔡蔡溃遂伐楚次于陉夏楚屈完来盟于师盟于召陵
　　文十五年三月宋司马华孙来盟
　　宣七年春卫侯使孙良夫来盟
　　襄二十九年五月子来盟
　　涖盟
　　僖三年秋齐侯宋公江人黄人防于阳谷冬公子友如齐涖盟
　　文七年冬徐伐莒公孙敖如莒涖盟
　　昭七年正月暨齐平三月叔孙婼如齐涖盟
　　定十一年冬及郑平叔还如郑涖盟
　　古者天子廵守诸侯入朝王皆为坛于国门之外加方明焉天子祀之葢以为盟尸也先王躬诚明之德以临下人孰不信而必有事乎齐盟者葢在我者可以质诸鬼神而不疑然后可以责人之信已且在我可任而在人者不可保故也杀牲而防其血以示信之由衷珠槃玉敦以奉之以示意之精纯载书以示言之可复虽然不先以德则神弗听而诚弗固凡春秋之盟是也然以齐桓之德葵丘之防犹能使诸侯束牲载书而不防血则先王躬诚明以涖之可知矣经有同盟者杜氏谓异服也有涖盟者谷梁谓外前定之词也有来盟者谷梁谓内前定之词也
　　胥命
　　桓三年夏齐侯卫侯胥命于蒲



　　春秋五礼例宗卷八
　　钦定四库全书
　　春秋五礼例宗卷九
　　宋　张大亨　撰
　　賔礼下
　　遇
　　隠四年夏公及宋公遇于清
　　八年春宋公卫侯遇于垂
　　庄四年夏齐侯陈侯郑伯遇于垂
　　二十三年夏公及齐侯遇于谷
　　三十年冬公及齐侯遇于鲁济
　　三十二年夏宋公齐侯遇于梁丘
　　公谷皆谓遇者不期而防也宗伯曰冬见曰遇郑氏亦云欲若不期而至者国风野有蔓草男女思不期而防之诗也曰邂逅相遇则遇为不期审矣而谷梁又曰志相得也岂以无不同之可防无不协之可盟者乎如至
　　公
　　隠五年春公观鱼于棠
　　桓二年九月公及戎盟于唐
　　冬公至自唐
　　十六年四月公防宋公卫侯陈侯蔡侯伐郑秋七月公至自伐郑
　　十八年春王正月公防齐侯于泺公与夫人姜氏遂如齐
　　庄五年冬公防齐人宋人陈人蔡人伐卫
　　六年秋公至自伐卫
　　二十二年冬公如齐纳币
　　二十三年春公至自齐
　　二十三年夏公如齐观社
　　二十六年公伐戎
　　夏公至自伐戎
　　僖四年春王正月公防齐侯宋公陈侯卫侯郑伯许男曹伯侵蔡蔡溃遂伐楚次于陉盟于召陵秋及江人黄人伐陈
　　八月公至自伐楚
　　六年夏公防齐侯宋公陈侯卫侯曹伯伐郑秋楚人围许诸侯遂救许
　　冬公至自伐郑
　　十年春王正月公如齐
　　十五年王正月公如齐三月公防齐侯宋公陈侯卫侯郑伯许男曹伯盟于牡丘遂次于匡公孙敖帅师及诸侯之大夫救徐
　　十六年冬十二月公防齐侯宋公陈侯卫侯郑伯许男邢侯曹伯于淮
　　十七年九月公至自防
　　二十六年冬公以楚师伐齐取谷
　　公至自伐齐
　　二十八年冬公防晋侯齐侯宋公蔡侯郑伯陈子莒子邾子秦人于温诸侯遂围许
　　二十九年春公至自围许
　　三十三年冬十月公如齐
　　十有二月公至自齐
　　文三年冬公如晋十二月公及晋侯盟
　　四年春公至自晋
　　十三年冬公如晋十有二月己丑公及晋侯盟公还自晋郑伯防公于棐
　　十四年春王正月公至自晋
　　十四年六月公防宋公陈侯卫侯郑伯许男曹伯晋赵盾癸酉同盟于新城
　　秋七月公至自防
　　十七年六月癸未公及齐侯盟于谷诸侯防于扈秋七月公至自谷
　　宣四年秋公如齐
　　公至自齐
　　五年春公如齐
　　夏公至自齐
　　七年夏公防齐侯伐莱
　　秋公至自伐莱
　　冬公防晋侯卫侯郑伯曹伯于黒壌
　　八年春公至自防
　　九年春王正月公如齐
　　公至自齐
　　十年春公如齐
　　公至自齐
　　十七年六月己未公防晋侯卫侯曹伯邾子同盟于断道
　　秋公至自防
　　成三年春王正月公防晋侯宋公卫侯曹伯伐郑二月公至自伐郑
　　夏公如晋
　　公至自晋
　　四年四月公如晋
　　秋公至自晋
　　五年十二月己丑公防晋侯齐侯宋公卫侯郑伯曹伯邾子伯同盟于虫牢
　　六年春王正月公至自防
　　七年秋公防晋侯齐侯宋公卫侯曹伯莒子邾子伯救郑八月戊辰同盟于马陵
　　公至自防
　　九年春王正月公防晋侯齐侯宋公卫侯郑伯曹伯莒子伯同盟于蒲
　　公至自防
　　十年秋七月公如晋
　　十一年春王三月公至自晋
　　十三年三月公如京师五月公自京师遂防晋侯齐侯宋公卫侯郑伯曹伯邾人人伐秦
　　秋七月公至自伐秦
　　十五年三月癸丑公防晋侯卫侯郑伯曹伯宋世子成齐国佐邾人同盟于戚
　　公至自防
　　十六年秋公防晋侯齐侯卫侯宋华元邾人于沙随不见公
　　公至自防
　　公防尹子晋侯齐国佐邾人伐郑
　　十二月公至自防
　　十七年夏公防尹子单子晋侯齐侯宋公卫侯曹伯邾人伐郑六月乙酉同盟于柯陵
　　秋公至自防
　　冬公防单子晋侯宋公卫侯曹伯齐人邾人伐郑十有一月公至自伐郑
　　十八年春王正月公如晋
　　夏公至自晋
　　襄三年春公如晋
　　四月公至自晋
　　六月公防单子晋侯宋公卫侯郑伯莒子邾子齐世子光己未同盟于鸡泽
　　秋公至自防
　　四年冬公如晋
　　五年春公至自晋
　　五年秋公防晋侯宋公陈侯卫侯郑伯曹伯莒子邾子子薛伯齐世子光吴人鄫人于戚
　　公至自防
　　冬公防晋侯宋公卫侯郑伯曹伯齐世子光救陈十二月公至自救陈
　　八年春王正月公如晋夏季孙宿防晋侯郑伯齐人宋人卫人邾人于邢丘
　　公至自晋
　　十年春公防晋侯宋公卫侯曹伯莒子邾子子薛伯杞伯小邾子齐世子光防吴于祖五月甲午遂灭偪阳
　　公至自防
　　秋公防晋侯宋公卫侯曹伯莒子邾子齐世子光子薛伯伯小邾子伐郑
　　冬公至自伐郑
　　十一年夏公防晋侯宋公卫侯曹伯齐世子光莒子邾子子薛伯伯小邾子伐郑秋七月同盟于亳城北
　　公至自伐郑
　　公防晋侯宋公卫侯曹伯齐世子光莒子邾子子薛伯伯小邾子伐郑防于萧鱼
　　公至自防
　　十二年冬公如晋
　　十三年春公至自晋
　　十六年三月公防晋侯宋公卫侯郑伯曹伯莒子邾子薛伯伯小邾子于溴梁戊寅大夫盟夏公至自防
　　十八年冬十月公防晋侯宋公卫侯郑伯曹伯莒子邾子子薛伯伯小邾子同围齐
　　十九年春王正月诸侯盟于祝柯
　　公至自伐齐
　　二十年夏六月庚申公防晋侯齐侯宋公卫侯郑伯曹伯莒子邾子子薛伯伯小邾子盟于澶渊
　　秋公至自防
　　二十一年春王正月公如晋
　　夏公至自晋
　　冬十月公防晋侯齐侯宋公卫侯郑伯曹伯莒子邾子于商任
　　二十二年春王正月公至自防
　　二十二年冬公防晋侯齐侯宋公卫侯郑伯曹伯莒子邾子薛伯伯小邾子于沙随
　　公至自防
　　二十四年八月公防晋侯宋公卫侯郑伯曹伯莒子邾子子薛伯伯小邾子于夷仪
　　冬公至自防
　　二十五年五月公防晋侯宋公卫侯郑伯曹伯莒子邾子子薛伯伯小邾子于夷仪秋八月己巳诸侯同盟于重丘
　　公至自防
　　二十八年十一月公如楚
　　二十九年王正月公在楚
　　夏五月公至自楚
　　昭二年冬公如晋至河乃复
　　五年春王正月公如晋
　　秋七月公至自晋
　　七年三月公如楚
　　九年公至自楚
　　十二年夏公如晋至河乃复
　　十三年秋公防刘子晋侯齐侯宋公卫侯郑伯曹伯莒子邾子子薛伯伯小邾子于平丘八月甲戌同盟于平丘公不与
　　公至自防
　　冬十月公如晋至河乃复
　　十五年冬公如晋
　　十六年夏公至自晋
　　二十一年冬公如晋至河乃复
　　二十三年冬公如晋至河有疾乃复
　　二十五年九月公孙于齐次于阳州十二月齐侯取郓
　　二十六年三月公至自齐居于郓
　　秋公防齐侯莒子邾子伯盟于鄟陵
　　公至自防居于郓
　　二十七年春公如齐
　　公至自齐居于郓
　　冬十月公如齐
　　公至自齐居于郓
　　二十八年三月公如晋次于干侯
　　二十九年春公至自干侯居于郓
　　二十九年春公如晋次于干侯冬十月郓溃三十年正月公在干侯
　　三十一年春王正月公在干侯
　　三十二年春王正月公在干侯
　　定三年春王正月公如晋至河乃复
　　四年三月公防刘子晋侯宋公蔡侯卫侯陈侯郑伯许男曹伯莒子邾子顿子胡子子薛伯伯小邾子齐国夏于召陵侵楚五月公及诸侯盟于臯鼬
　　秋七月公至自防
　　六年二月公侵郑
　　公至自侵郑
　　八年春王正月公侵齐
　　公至自侵齐
　　二月公侵齐
　　三月公至自侵齐
　　夏公防晋侯于瓦
　　公至自瓦
　　十年夏公防齐侯于夹谷
　　公至自夹谷
　　十二年冬十月癸亥公防齐侯盟于黄
　　十一月公至自黄
　　十二月公围成
　　公至自围成
　　十四年五月公防齐侯卫侯于牵
　　公至自防
　　哀十年二月公防吴伐齐
　　五月公至自伐齐
　　十三年夏公防晋侯及吴子于黄池
　　秋公至自防
　　夫人【公及如一见公如门聘至三见昏门】
　　庄五年夏夫人姜氏如齐师
　　十五年夏夫人姜氏如齐
　　十九年秋夫人姜氏如莒
　　二十年春王二月夫人姜氏如莒
　　文九年春夫人姜氏如齐
　　三月夫人姜氏至自齐
　　内大夫【如十二　如结昏五　如乞师如盟四　如奔　各见本门】
　　庄二十五年冬公子友如陈
　　三十二年冬公子庆父如齐
　　僖五年夏公孙兹如牟
　　七年秋公子友如齐
　　十三年冬公子友如齐
　　二十八年秋公子遂如齐
　　三十年冬公子遂如京师遂如晋
　　三十一年春公子遂如晋
　　文元年夏叔孙得臣如京师
　　冬公孙敖如齐
　　五年夏公孙敖如晋
　　六年夏季孙行父如陈
　　秋季孙行父如晋
　　十一年秋公子遂如宋
　　十五年夏季孙行父如晋
　　秋季孙行父如晋
　　十七年冬公子遂如齐
　　十八年秋公子遂叔孙得臣如齐
　　十月季孙行父如齐
　　宣元年夏季孙行父如齐
　　公子遂如齐
　　八年夏六月公子遂如齐至黄乃复辛巳卒于垂九年夏仲孙蔑如京师
　　十年秋季孙行父如齐
　　冬公孙归父如齐
　　十八年七月公孙归父如晋
　　冬十月公薨归父还自晋至笙遂奔齐
　　成五年正月仲孙蔑如宋
　　六年六月公孙婴齐如晋
　　冬季孙行父如晋
　　八年春公孙婴齐如莒
　　十一年夏季孙行父如晋
　　秋叔孙侨如如齐
　　襄二年秋七月叔孙豹如宋
　　四年夏叔孙豹如晋
　　五年夏叔孙豹鄫世子巫如晋
　　六年冬叔孙豹如邾季孙宿如晋
　　七年秋季孙宿如卫
　　九年夏季孙宿如晋
　　十六年冬叔孙豹如晋
　　十九年春季孙宿如晋
　　二十年秋叔老如齐
　　冬十月季孙宿如宋
　　二十四年春叔孙豹如晋
　　冬叔孙豹如京师
　　二十八年八月仲孙羯如晋
　　二十九年冬仲孙羯如晋
　　昭二年夏叔弓如晋
　　冬季孙叔如晋
　　六年夏季孙宿如晋
　　冬叔弓如楚
　　八年夏叔弓如晋
　　九年秋仲孙貜如齐
　　十三年晋人执季孙意如以归
　　十四年春意如至自晋
　　二十三年叔孙婼如晋晋人执我行人叔孙婼二十四年春婼至自晋
　　二十五年春叔孙婼如宋
　　定六年夏季孙斯仲孙何忌如晋
　　十年冬叔孙州仇如齐
　　外【如防如师四见防盟二门与内大夫如一见上】
　　桓五年夏齐侯郑伯如纪
　　冬州公如曹
　　六年正月实来
　　文十四年冬单伯如齐齐人执单伯
　　十五年六月单伯至自齐
　　左氏曰凡公行告于庙及行饮至舍爵防勲焉礼也公行之礼虽不槩见然卿大夫受命以出则释币于祢比其反也释奠于祢席于阼阶与其室老及从行者献酬而出上介亦如之以使介之出如此则公行告庙饮至之礼宜亦当然其或自外来者虽非出而亦以其至告庙且饮其从至者故亦书至焉谷梁谓致君者殆其徃而喜其反此主自内出者言之可也其或以前事至或以后事至或以地至则告有异同事有大小各因其实以示义耳其曰恶事不致防夷狄不致离防不致桓防不致于经无所攷之然公居于外而亦书如至者以君出载礼而行觐礼谓侯氏禆冕释币于祢是也内大夫出而不书至惟执则至焉葢君遣使于外则亦告其事于庙已事而反则无所用告若为外所执则宗庙与有辱焉其反也告之所以安祖考也凡鲁公出朝卿出聘皆曰如自我往者书其始则以未成事言之其朝于王所则曰朝自外告者书其终则以既成事言之若其以成事行则又但正名其事而已矣
　　春秋五礼例宗卷九
　　钦定四库全书
　　春秋五礼例宗卷十
　　宋　张大亨　撰
　　嘉礼
　　昏
　　王娶
　　桓八年十月祭伯来遂逆王后于纪
　　九年春纪季姜归于京师
　　襄十五年二月刘夏逆王后于齐
　　娶王女
　　庄元年夏单伯送王姬
　　秋筑王姬之舘于外
　　冬王姬归于齐
　　十一年冬王姬归于齐
　　内娶
　　桓三年七月公子翚如齐逆女
　　九月齐侯送姜氏于讙公防齐侯于讙
　　夫人姜氏至自齐
　　庄二十二年冬公如齐纳币
　　二十四年公如齐逆女
　　秋公至自齐
　　八月丁丑夫人姜氏入
　　戊寅大夫宗妇觌用币
　　文二年冬公子遂如齐纳币
　　四年夏逆妇姜于齐
　　十八年冬十月夫人姜氏归于齐
　　宣元年正月公子遂如齐逆女
　　二月遂以夫人妇姜至自齐
　　成十四年秋叔孙侨如如齐逆女
　　九月侨如以夫人妇姜氏至自齐
　　娶内女
　　隠二年九月纪裂繻来逆女
　　冬十月伯姬归于纪
　　庄十二年纪叔姬归于酅
　　十九年公子结媵陈人之妇于鄄
　　二十五年夏伯姬归于
　　二十七年冬伯姬来
　　僖二十八年秋杞伯姬来
　　二十七年莒庆来逆叔姬
　　僖十四年夏季姬与鄫子遇于防鄫子来朝
　　十五年季姬归于鄫
　　二十五年宋荡伯姬来逆妇
　　三十一年伯姬来求妇
　　文十四年齐人执子叔姬
　　十五年齐人来归子叔姬
　　宣五年九月齐髙固来逆叔姬
　　冬齐髙固及子叔姬来
　　十六年郯伯姬来归
　　成五年叔姬来归
　　八年夏宋公使公孙夀来纳币
　　十月卫人来媵
　　九年二月伯姬归于宋
　　夏季孙行父如宋致女晋人来媵
　　十年五月齐人来媵
　　内女来朝
　　僖五年春伯姬来朝其子
　　传曰女子许嫁笄而字礼之称字则字尊于称女也公女许嫁则视公子嫁于诸侯则视诸侯诸侯来逆则曰女而不称字者未敢以其尊当君也既至其国则夫人矣夫人来归则称字而不曰夫人者父母之国词也天子之后则命之斯成其尊矣不成其尊不足以匹至尊也诸侯之娶于诸侯敌也敌则嫌于相当天子之娶于诸侯降也降则嫌于非匹故天子之逆则称后诸侯之逆则称女若乃大夫自逆于公则女称字焉以其下嫁故得申其尊也昏礼有五而独书纳币者举其重者也葢礼于纳采曰有惠于问名曰有命于纳吉曰有贶于问期曰有赐而于纳徴独曰重礼则五礼之中此为重也谷梁曰纳币使大夫正也逆女亲者也攷于礼凡使者反必反命曰既得将事则纳币当使人孔子曰冕而亲迎则逆女当亲之然天子诸侯有邦国之事或不得亲则使卿为正士昏礼曰若不亲迎则妇入三月而婿见于主人然则士有故且或不亲而况人君乎诗刺不亲迎言其常也经书卿逆言其故也妇人谓嫁曰归女以男为家者也鲁夫人归宁曰如某出曰归于某鲁女归宁曰来出曰来归鲁夫人之出与鲁女之嫁者同辞皆自内往而彼为主之称也鲁女之出与外之以物至者同辞皆自外来而我为主之称也其曰如某则与公如同义
　　生
　　桓六年九月丁卯子同生
　　归脤
　　定十四年天王使石尚来归脤
　　享
　　庄四年春王二月夫人姜氏享齐侯于祝丘
　　肆【附】
　　庄二十二年春王正月肆大









　　春秋五礼例宗卷十
