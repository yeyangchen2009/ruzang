　　钦定四库全书　　　　　经部五
　　春秋王霸列国世纪编目录春秋类
　　卷一
　　一周王　　　　　　二齐桓
　　三宋襄　　　　　　四晋文
　　五晋襄　　　　　　六晋灵成景厉
　　七晋悼　　　　　　八晋平昭
　　九晋顷定　　　　　十鲁
　　卷二
　　一蔡　　　　　　　二曹
　　三衞　　　　　　　四晋
　　五郑　　　　　　　六滕
　　七邢　　　　　　　八郕
　　九同姓防国　　　　十陈
　　十一杞　　　　　　十二宋
　　卷三
　　一齐　　　　　　　二许
　　三莒　　　　　　　四薛
　　五邾　　　　　　　六小邾
　　七邹　　　　　　　八纪
　　九庶爵防国　　　　十楚
　　十一吴　　　　　　十二秦
　　十三越　　　　　　十四戎
　　十五狄　　　　　　十六夷狄防国
　　十七附夷防国
　　【臣】等谨案春秋王霸列国世纪编三卷宋嘉定中李琪撰琪字开伯吴郡人其书以诸国为纲而以其国之事见于春秋者类编为目前有序后有论断第一卷为王朝及霸国霸国之中黜秦穆楚庄而有宋襄又于晋文以下列自襄至定凡十君而附以鲁第二卷为周同姓之国附以三恪第三卷皆周异姓之国而列秦楚吴越于诸小国后其位置皆非无故至于讥晋文之借秦抗楚而秦兴晋悼之结吴困楚而吴炽则为徽宗之通金灭辽而言讥纪侯邻于雠敌而不能自强则为高宗之和议而称鲁于已灭之后至秦汉犹为礼义之国则自解南渡之文弱亦属显然盖借春秋以发议非必于经义一一脗合也然胡安国传亦借春秋以发议者安国书今既不废则是书亦可并存矣乾隆四十一年十月恭校上
　　总纂官【臣】纪昀【臣】陆锡熊【臣】孙世毅
　　总　校　官　【臣】　陆　费　墀




　　春秋列国世纪编原序
　　春秋一书事变至繁经文至约接王政之末流则可稽世道之升降备伯事之终始则具见中夏之盛衰详列国之离合则足究人心之聚散夫以二百四十二年之记一百二十四国之行事国各有史晋乘楚杌故典旧章册书浩博是非纷纠而春秋以万八千言该之国无不记之事事无不着之实自学者舍经求传事始繁而晦矣盖始读经者睹本末之宏阔而考之于训辞简严之中错陈迭见未究前后不知据经以覈传固有按传而疑经是不能比其事而观之也琪少窃妄意叙东周十有四王之统合齐晋十有三伯之目举诸侯数十大国之系皆世为之纪不失全经之文畧备各代之实每纪之后序其事变之由得失之异参诸传之纪载以明经之所书虽若详而不遗于事岂能精而有合于理初学问津或有取焉若夫春秋微防奥义则不在是深于经者固自知之也此编作于辛亥之冬列国诸纪櫽括未竟惧其条目破碎援笔辄止诸老先生每索此书无以复命犹子韶为之补续其未成猥加整比越二十年甫为全书非敢以示学经者姑存其藁于家塾云嘉定辛未秋七月甲子吴郡李琪序












　　钦定四库全书
　　春秋王霸列国世纪编卷一　宋　李琪　撰一王世纪
　　周自武王克商建国传世十二平王东迁为东周始王平王四十九年当隐元年敬王三十九年当哀十四年由平迄敬凡十有四世【悼王未即位遇弑止十三世正统】二百四十二年为春秋始末按周八百六十有七年前乎春秋者四百年后乎春秋者二百一十五年周政终乎春秋春秋已降末造矣周之不亡者犹二百余年岂非春秋既作人纪复存之騐
　　隐元【平王四九】宰咺归赗　　三天王崩【桓王元】
　　尹氏卒　　　　　　武氏子来求赙
　　七凡伯聘戎伐楚　　九南季聘
　　桓四宰渠伯纠聘　　　五仍叔之子聘
　　蔡衞陈从伐郑　　八家父聘
　　祭公来遂逆后于纪九纪季姜归京师
　　十五家父求车　　　　天王崩【庄王元】
　　庄元单伯逆王姬　筑王姬馆于外　荣叔锡桓命
　　王姬归齐　　　　二王姬卒
　　三葬桓王　　　　　六子突救衞
　　十一王姬归齐【庄王不书崩葬】十二【僖王元】
　　十四单伯会伐宋【左谓周大夫公谓鲁大夫合依三传互见】
　　单伯会鄄【僖王不书崩葬】　十六【惠王元】
　　十九【五大夫奉子頽伐王　立子頽】　二十【王处于栎】
　　二十一【郑伯纳王杀頽及五大夫】　二十三祭叔聘
　　僖五会王世子首止　　八会王人盟洮
　　天王崩【襄王元　据传惠王实以七年闰月崩襄王告难于齐定位而后发丧】
　　九公会宰周公葵　　二十四天王出居郑【大叔以狄伐王王出适郑处于汜】　　　二十五【晋侯以师逆王王入于王城】
　　二十八朝王所　狩河阳　朝王所　晋执衞侯
　　归京师　　　　　二十九会王人盟翟泉
　　三十宰周公聘遂如京师
　　文元叔服会葬　　　　　毛伯锡命得臣如京师
　　三王子虎卒　　　　五荣叔归含且赗
　　召伯会葬　　　　八天王崩【顷王元年】
　　敖如京师不至而复九毛伯求金
　　得臣如京师葬襄王【顷王不书崩葬】
　　十四【匡王元】单伯如齐齐执单伯
　　十五单伯至自齐
　　宣二天王崩【定王元】　　　三葬匡王
　　九蔑如京师　　　　十王季子聘
　　十五王札子杀毛伯召伯
　　十六成周宣榭火
　　成元王师败绩茅戎　　五天王崩【简王元】
　　八召伯赐命　　　　十二周公出奔晋
　　十三公如京师会伐秦十五晋执曹伯归京师十六会尹子伐郑　　　曹伯归自京师
　　十七会尹子单子伐郑　会单子伐郑
　　襄元天王崩【灵王元】　　　二葬简王
　　三会单子同盟鸡泽　十五刘夏逆后于齐二十四豹如京师　　二十八天王崩【景王元】
　　三十杀弟佞夫　　　　王子瑕奔晋
　　昭十三会刘子平　　　二十三天王崩　叔鞅如京师　葬景王王室乱　刘子单子以王猛居皇　刘子单子以王猛入王城　王猛卒【是为悼王未即位故书名书卒不称天王不言崩　敬王元】
　　二十三居狄泉【谓东王】　尹氏立王子朝【在王城居西谓西王】二十六入成周【晋知跞赵鞅纳王】　尹氏召氏毛伯以王
　　子朝奔楚　　　　三十二会城成周
　　定元晋执宋仲几于京师四会刘子召陵侵楚
　　刘卷卒　葬刘文公五【王人杀子朝于楚】
　　六【周儋翩率王子朝之徒作乱王处姑莸】七【单子刘子逆王庆氏王入王城】
　　十四石尚归脤
　　哀十四【敬王三　敬王四十二年崩元十九　　王立在哀公十九年】
　　序王世纪曰干上坤下而天道立君尊臣卑而人极建此义行乎古今之正彞伦之所以叙世敎之所以不冺百王法度之所以相承者也春秋一经緫摄万事而大本始于尊王圣人盖谓尊卑不着则人纪不建而天理熄矣尚何万事之有存哉尊王之义设而后是是非非昭明而不舛此春秋所由作乎春秋之法有述有作小事则述旧而纪录大事始作以制义尊卑之分君臣之等孰有大于此者皆断自圣心而始作者也按杜预载晋汲冡得古书科斗文字其纪年编有周襄王会诸侯于河阳之文即春秋天王狩于河阳之书睹此则尊王之辞信为仲尼特笔也是以王加正月首明大训前未有言天王而法天之号自春秋始前未有称京师而众大之名自春秋设呜呼是圣人定尊卑位君臣复建人纪之本也自平迄敬十有三王王室之事录乎经者九十有二春秋克已自治之道揣本而不齐其末正始不治其终者也书天王书天子书王者欲其修身有本奉天有道法文王之达于天徳宣王之敕惧天命而无害徳伤治之阶矣书王后书王世子书王子者欲其齐家有度传统有正思关雎之正始下武之继文而无并后匹嫡之萌矣书京师书王室者欲其朝廷必治国体必立念丰岐之所由兴镐京之所以盛而无下堂厌尊之失矣书居书入者欲天下为家述时迈之训复东都之会而无以臣召君以君避臣之事矣书来锡命书来归赗归含归脤者欲其谨命令严典制绍彤弓之锡功韩奕之赉徳而无屈命僭侯溢宠媵妾之悖矣书来聘书来求金欲其惟礼之守惟正之供修大宰贡赋之式宗伯聘问之节而无辱典征利之渎矣书朝王书如京师者欲其奔走列国由明堂之位举酆宫之政而无强侯大邦慢上之患矣书王臣之主盟主会主伐者欲其礼乐征伐悉归于上如召伯之率职吉甫之治戎而无侯伯陪臣掠权之变矣皆因其不正以反之正而致意于本原者也如此则东周改物而五伯之绩可绌矣二霸世纪　齐桓公
　　齐桓自庄九年入国未伯以前事系齐纪左氏庄十五年鄄之防曰复会焉齐始伯也然十三年北杏之会列人诸侯而独爵齐桓先儒以为春秋伯齐之文则齐伯已在北杏当始庄十三年迄僖十七年凡三十有九年为齐桓纪
　　庄十三【桓五】会北杏【北杏之会伯业定矣然齐桓于伯亦劳矣自兹以往事事躬亲】
　　灭遂　　　　　　　会盟柯
　　十四伐宋单伯会伐宋　单伯会鄄
　　十五会鄄夫人姜氏如齐　伐郳
　　十六伐郑　　　　　　会同盟幽
　　十七执郑詹　殱于遂　郑詹逃来
　　十九结及盟　伐我西鄙
　　二十大灾　伐戎　　二十二盟防　公如纳币二十三公至自齐　公如观社　公至自齐　遇于谷　会盟扈
　　二十四公如齐逆女　　公至自齐　姜氏入二十六会伐徐　　　二十七会同盟幽　会城
　　濮　　　　　　　二十八伐衞衞及战败绩会救郑　臧孙辰告籴
　　三十降鄣　遇鲁济　　伐山戎
　　三十一献戎防　　　三十二城小谷　遇梁邱庆父如齐
　　闵元救邢　盟落姑　　　仲孙来
　　二迁阳　　　　　　　高子来盟
　　僖元次聂北救邢　城邢　会柽　姜氏丧至自齐二城楚　　盟贯　　三会阳谷【公谷以江黄为远国非也此亦桓公之所能及尔然公之求诸侯西不问秦北不问晋近周诸国未尝留意桓公管仲亦识分
　　数矣】　　　　　　　　公子友莅盟
　　四会侵蔡遂伐楚次陉　盟召陵【只召陵一盟近周自后更不敢虽然假天子以搂诸侯其初甚难但稍稍自尊荣既归则心已自足矣】
　　执陈辕涛涂　伐陈　会侵陈
　　五会王世子首止盟首止　郑逃归不盟
　　六会伐郑围新城　　　遂救许
　　七伐郑　会盟甯母　　友如齐
　　八会王人盟洮　　　　郑乞盟
　　九会宰周公葵　盟葵
　　十公如齐　伐北戎　十一姜氏会阳谷
　　十三会咸　友如齐　十四城縁陵
　　十五公如齐　　　　　会盟牡　次匡救徐伐
　　厉　　　　　　　十六会淮
　　十七伐英氏　　　　　　灭项【左谓鲁取公谷谓齐伐管仲死桓公取三十年不敢为之事而为之反覆三四十年之前与身死之后其绩浅哉】
　　姜氏会卞　　　　　小白卒
　　序齐伯桓纪曰霸之名起于谁乎王道流行侯伯受职古未始有伯也王泽壅而下权张正理微而力政起蒙震主之号而不循敬君之节此伯之名所由立欤以古未始有是而桓实造端则桓为首罪矣而春秋或予桓何哉盖黜其义而录其功也功义不相掩而后伯者之是非断矣何谓义行乎人心之安而主敬以事上纯乎由衷之善而履正以律己此桓公之阙也何谓功王室既卑而稍尊四裔已抗而仅戢诸侯羣起而畧定此则桓公之彼善于此也欲知桓公之彼善于此当以春秋世变之迭异考之大抵春秋之世盛衰凡三变桓公未兴与桓公之巳伯及桓公之既殁世变各异也然桓公一人之身盛衰又凡三变焉图伯之初定伯之日及成伯之后得失颇殊也是又桓公仅可录之中而复有不足焉者也王臣下聘而不荅王师出救而无功凡伯蒙伐戎强于北蔡师书败荆盛于南郑分许鄙宋废郑嗣纪小而并于齐郕弱而逼于鲁此桓公之未兴也王禁明而王臣不下聘者六十年盟会同而诸侯无私争者三十年序绩召陵而荆帖矣陈旅聂北而狄退矣献防过鲁而戎弭矣此桓公之主伯也天王出居而官守不问卫灭懿亲而义师无讨楚书子而主会矣狄书人而参盟矣此桓公之既殁也所谓春秋之世盛衰凡三变焉者此也伐郳伐宋侯度不一蔡入侵郑戎疾未殄灭遂降鄣履事未久施设多舛遇谷盟扈阅理未熟检防易肆盖桓公图伯之初也贯泽而下葵丘以前衣裳不歃血兵车无大战仲尼称其一匡孟子与其为盛在是数年盖桓公定伯之日也九国叛而萌震惊管仲死而放绳墨城杞贬于城邢救徐怠于救许伐黄则外忧起灭项则众志离会卞则家法堕盖桓公成伯之后也所谓桓公一人之身盛衰又凡三变者此也验春秋大势之三变则桓公主伯为有功即桓公一身之三变则桓公立功为不远功过相除齐桓之顚末可考矣
　　三霸世纪　宋襄公
　　宋襄元年在僖九年盖葵丘会盟已尝与也十七年小白卒十八年宋始主诸侯伯虽未成事不可泯迄僖二十三年为宋襄纪
　　僖十八伐齐战甗齐败绩十九执滕子
　　盟曹南鄫会盟邾用鄫子围曹
　　二十一盟鹿上　　　　会盂执宋公伐宋会盟濮释宋公　　二十二伐郑　及楚战
　　败绩　　　　　　二十三齐伐　兹父卒
　　序宋伯襄纪曰谓春秋不与宋襄之伯可乎则襄公之始尝以伯书谓春秋为与宋襄之伯乎则襄公之终不以伯录始以伯书者曹南之文曰宋公曹人邾人其与北杏城濮主诸侯之辞无异矣终不以伯录者宋公兹父卒畧不书葬其与秦楚之君无别矣春秋忠厚之法盖致意乎始而不足乎终者也何以致意乎始宋以先代文献之后爵居庶邦侯伯之长齐晋犹可以伯岂宋之不可以伯哉能伯矣何以不足乎终齐桓终身之经营独取于春秋者徒以有靖中国之功襄公非特无功而又阶乱则伯将何頼焉或曰襄公假仁义而亡者也曰茍能假仁义则不遽亡也然襄公亦岂知所谓仁义哉伐丧以立威仁悖之甚者也致夷以谋夏义堕之大者也推是物以往虽欲假仁与义不能矣
　　四霸世纪　晋文公
　　晋文公自僖二十四年入国何以不书于经公羊子曰文公之享国也短美未见乎天下故为之讳本恶也未伯以前事系晋纪二十八年伯事着矣迄三十二年凡五年为晋伯文纪
　　僖二十八【文五】侵曹　伐衞　入曹执曹伯宋　及楚战城濮楚败绩　会盟践土　陈如会　朝王所　衞元咺出奔晋　会温　天王狩河阳朝王所　执衞侯归京师　元咺自晋复归衞围许　曹伯复归曹会围许
　　二十九会王人盟翟泉三十衞侯归衞　围郑
　　遂如晋　　　　　三十一遂如晋
　　三十二重耳卒【温至京师无百里翟泉在王城之内乃会诸侯之强大者临河而盟王其能无至乎翟泉在王城内挟诸侯以抗天子去桓公远矣】
　　序晋伯文纪曰晋有二文之业谓文侯文公也书录文侯之命扞王于艰锡以秬鬯为东周贤侯春秋详文公之家
　　文公之兴其事易于齐桓固有自来矣文公以前晋之君大夫曾不通于盟会不着于简册文公既入国而事之不载于经者亦凡四年虽以纳王之懿功削而不见至二十八年一简之内乃六挈晋侯不以为繁是果何哉盖晋自武公以枝代宗非有王命并吞专立读无衣之诗虽晋之臣民不能自安春秋于是黜晋不书文公奔而复国内何所承上何所禀经复畧之勤王固为大美原其初心狐偃曰求诸侯莫如勤王是特求诸侯之利心而为之岂眞知有君臣之义没其行事盖求名而不得者也至二十八年晋楚之争乃关夷夏之盛衰非系一国之得失春秋抑楚之深故子晋之亟则晋亦不为无绩于中国矣此其桓文并称欤大抵桓文虽并称而文固非桓匹也桓公二十余年蓄威飬晦始能向楚文公一驾而城濮之功多于召陵桓公屡盟数会迟回晩岁始会宰周公文公再合而温之事敏乎葵丘桓公终身与诸侯周旋会鄄失鲁盟幽失衞首止失郑葵丘失陈文公三防则大侯小伯莫有不至其得诸侯又盛乎桓公而曰文非桓匹何也文公之功多乎桓公者罪亦多乎桓公者也事速乎桓公者义先坏乎桓公者也名盛乎桓公者实衰乎桓公者也春秋不以功盖罪不以事掩义不以名诬实非其非桓匹欤桓公得江黄而不用于伐楚文公则谓非致秦则不可与楚争楚抑而秦兴矣此桓公之不肯为也桓公会则不迩三川盟则不加王人文会畿内则抗矣盟子虎则悖矣此桓公之所不敢为也桓公宁不得郑不纳子华惧其奬臣抑君不可以训文为元咺执衞侯则三纲五常于是废矣此又桓公之所不忍为也观此则夫子正谲之辨独不深切着明哉
　　五霸世纪　晋襄公
　　晋自襄公继文世主夏盟是时秦穆亦号伯西戎春秋列秦于荒服曾不得与邾莒之侯以爵先后况肯授之伯哉襄公起僖三十三年迄文六年凡七年为晋伯襄纪
　　僖三十三【襄元】败秦殽【殽之战晋文既没齐秦皆有争伯之心襄公此举足以继伯虽然亦欲速耳天保采薇之意治内治外固有序也】　葬文公　败狄箕伐许
　　文元伐衞　衞伐　会戚二战彭衙秦败绩
　　及处父盟　　　　　会盟垂陇　伐秦
　　三会伐沈　秦伐　公如晋　及晋侯盟　处父
　　伐楚救江　　　　四公至自晋　伐秦
　　五敖如晋　　　　　六行父如晋
　　驩卒【当秦穆之伯晋襄继文不肯遽舍其业区区争衡于泗上数年之间连兵不已岂得已哉一至后世强暴代起其志则在一隅而无意于南方是以范山曰晋君志不在诸侯北方可图故楚得乘闲以主中国】
　　序晋伯襄纪曰齐孝公不能率桓公之烈晋襄公能继文之统孝公之初宋有抑齐之志襄公之始秦怀驾晋之谋宋啓甗之争秦寻殽之衅皆争伯之端也孝公不能抗宋而襄公首能挫秦此晋之所以未失伯则殽之功当大书之与城濮等可也秦誓曰晋襄公帅师败诸殽而春秋不书君将独言晋人是特削文也夫殽之战春秋亦幸晋有功矣乃削之何邪曰幸之者夷不偪华以权之未失也削之者遽兴姜戎以义之不可也岂得以小功妨大义乎虽然襄公复伯则实由乎此文公方没三强并兴秦雄西陲狄狃北师楚张于南茍纵敌则晋伯去矣襄公夏战殽以却秦秋败箕以剪狄冬伐许以离楚一年之间三敌悉退亦可谓有伯者之畧此其能继文者也茍有伯者之畧则襄之烈何为仅止此乎曰外患既息举动悉异伐卫则损威矣会公孙则毁列矣士縠主盟则权散矣阳处父救江则谋怠矣越一二载事不逮初况能持久哉是以君子不贵速成而图全于其终不志小利则宅虑于其远襄之规模又浅于文甚矣
　　六霸世纪　晋灵成景厉
　　晋伯在灵成景厉之世其权卑于列国矣楚庄乘晋之衰进乎方伯矣春秋书伯在晋不在楚故曰夷狄之有君不如诸夏之亡也灵起文六年尽宣二年成继灵尽宣九年景继成尽成十年厉继景尽成十八年凡四十九年为晋伯灵成景厉纪
　　文六【灵元】遂如晋　葬襄公　杀阳处父
　　狐射姑出奔狄　　七及秦战令狐
　　先蔑奔秦　　　　　会盟扈
　　八会盟衡雍　　　　九杀先都
　　杀士縠及箕郑父【灵公今日杀大夫明日杀大夫诛戮奔放无时无之此见
　　其不君而卒不免】　　　　　会救郑
　　十秦伐　　　　　　十一会承筐
　　十二战河曲　　　　十三公如晋　公及晋盟
　　公还自晋　　　　十四公至自晋
　　会同盟新城　　　　纳防菑于邾弗克纳
　　十五行父如晋　伐蔡入蔡　行父如晋　盟扈
　　十七伐宋　　　　　　会扈
　　宣元放胥甲父于衞【古者大夫有罪或谏不行出待于竟三年君示之环则还示之玦则往胥甲父未见其罪晋遽放之非礼也放无罪也故称国与称国以杀义同】赵盾救陈　会棐林伐郑　赵穿侵崇　伐郑
　　二秦伐　侵郑　　　　赵盾弑君夷臯
　　三【成元】　　　　　　　六侵陈
　　七会黒壤　　　　　八伐秦
　　九会扈　荀林父伐陈　黑臀卒于扈
　　郤缺救郑　　　　十【景元】伐郑
　　十一会狄攅函　　　十二及楚战邲败绩
　　同盟清　　　　　十三杀先縠
　　十四伐郑　　　　　十五灭潞以婴儿归
　　秦伐　　　　　　十六灭甲氏及留吁【伯宗劝晋不伐楚而伐狄不治腹心之疾而治疥癣吾未闻以千里畏人者使畏强御贪小利者之说亦不足责吾独惜伯宗之有是言也】　十七会同盟断道
　　十八伐齐　归父如晋　归父还自晋至笙奔齐
　　成元盟赤　会齐战鞌齐败绩盟爰娄
　　三会伐郑　公如晋　公至自晋　伐廧咎如荀防聘及荀防盟　四公如晋　公至自晋
　　五会谷　会同盟虫牢六婴齐如晋　行父如晋
　　栾书救郑　　　　七会救郑　同盟马陵林父出奔晋　　　八韩穿言汶阳田归齐栾书侵蔡　杀赵同赵括　士燮聘　会伐郯
　　九会同盟蒲　来媵　　执郑伯　栾书伐郑
　　秦白狄伐　　　　十会伐郑　獳卒
　　公如晋　　　　　十一【厉元】公至自晋
　　郤犫聘　及郤犫盟　行父如晋
　　十二周公出奔晋　会琐泽　败狄交刚【据左氏观成景以后大抵只理会大行山下诸狄但欲些比近经营些土地以益吾国而无意于南方楚人因得以乘隙而横行于中国故楚益强而晋之伯遂衰】
　　十三郤锜来乞师　　　会伐秦
　　十四林父自晋归衞　十五会同盟戚
　　执曹伯归京师　　　华元出奔晋
　　华元自晋归宋　　　会会吴钟离
　　十六栾黡来乞师　　　及战鄢陵楚郑败绩会沙随不见公　　　会尹子伐郑
　　曹伯归自京师　　　执行父舍苕
　　行父盟扈　　　　十七会尹子单子伐郑
　　同盟柯陵　　　　　荀防来乞师
　　会单子伐郑　　　　杀郤锜郤犫郤至
　　十八杀胥童　　　　　晋弑君州蒲
　　序晋伯灵成景厉纪曰灵公政堕柄分无抗伯业之志成公力弱事浅无主诸侯之权景公心劳谋舛无制中夏之畧厉公外强中干无服人心之道四公虽执夏盟非复文襄之旧矣灵公以少主纵强卿上骄下肆楚始争郑盖将尝试晋政于是有狼渊之师此非细故也而救郑之役止书晋人衞郑欲介鲁以求通盖未忘晋徳于是为沓棐之会此关大势也而新城之盟晋侯不出扈之盟曰讨齐乱扈之会曰平宋难盖君臣之大伦人道之不可废此岂常变也哉或求赂以免或无功而还楚范山曰晋君少不在诸侯北方可图也夷狄谋取其伯方且沈溺晏安厚敛以雕墙轻杀而愎谏虽欲不亡得乎故曰无抗伯之志也成公若有志矣内难甫靖履国未长四年而后始出偏师以侵陈黑壤与扈二会仅能合列国而已黑壤以服郑扈以谋陈亦庶几改物也然始之不能有为者凡数年外而楚人三岁三伐郑晋无摈郤之师内而郑家弑穆公晋无讨乱之刑诸侯何所观焉故曰无主诸侯之权也景公若能収其权矣防模失序徒勤诸侯不能首合与国大修同盟以治即异之党使楚人得号令乎辰陵而乃亟会攒函求山后诸狄是孰缓孰急也不能谋少西氏之逆诛陈之恶使楚遂行方伯之事乃且修帷房一笑之憾兴大师以伐齐得已不已是孰重孰轻也不能统一六师搜缮卒乗以一矢遗楚而使邲不复从为中国羞乃且伐咎如灭赤狄哆然言功是孰害孰利也虫牢马陵于蒲晩年三会虽得诸侯竟莫驾楚故曰无制中夏之畧也厉公若有其畧矣徳薄而多大功虑浅而数得志观厉公不特纯以汰心行之亦假义饰誉者也归于京师而后正曹负刍之罪请于王官而后加伐郑之威比类可欺世自揜矣晋之忌者曰秦曰楚曰吴曰狄厉公自交刚败狄则狄服会京师伐秦则秦惧战鄢陵胜楚则楚弱会钟离通吴则吴成四邻无衅而诸侯反贰是以沙随辱鲁犹未快也而求多季孙柯陵伐郑犹未息也而再勤单子诸侯无患而萧墙反危是以三郤之诛成而匠丽之难萌矣故曰无服人之道也
　　七伯世纪　晋悼公
　　悼公起四公之衰而复二伯之盛盖晋贤侯也諡不得如成景平昭之美而以悼终乎祢庙何哉悼生十四年矣而立其入国之明日逐不臣者七人即位之一月取六官于民誉可谓幼而明且断矣不十年而驾楚又五年而没曾不逮中年也其臣深惜而加以此名欤起成十八年迄襄十五年凡十有六年为晋悼伯纪
　　成十八【悼元】公如晋　公至自晋　士匄聘
　　士鲂乞师　　　　　会同盟虚朾
　　襄元会围宋彭城　　　　韩厥伐郑　荀防聘
　　二侵郑　会戚　　　　会戚遂城虎牢
　　三公如晋　盟长樗　公至自晋　会单子同盟鸡泽　陈袁侨如会　及陈袁侨盟
　　荀防伐许　　　　四豹如晋　公如晋
　　五公至自晋　豹鄫巫如晋　会吴善道【善道之会晋悼公通吴以图楚一向只留意于外而国内事更不留意盟一放于大夫而三晋之萌见矣大夫为政欲为而不可得诚得悼公之把握在此会一放焉何所不至】
　　会吴戚　戍陈　　　会救陈
　　六宿如晋　　　　　七会鄬
　　郑髠顽如会未见卒　陈逃
　　八公如晋　会邢丘　　公至自晋　士匄聘九宿如晋　会伐郑　　同盟戏
　　十会会吴柤　遂灭偪阳　伐秦　会伐郑
　　戍郑虎牢　　　　十一会伐郑　同盟亳城北　会伐郑　会萧鱼　秦伐
　　十二士鲂聘　公如晋十三公至自晋
　　十四会会吴向　　　　会伐秦【中行偃悼公即位十余年规模指画思深识远伯业仅成于萧鱼之会而伐秦之役得臣闲骄心遽生次泾而不济人心之不可泯如此】　会戚　　　十五周卒
　　序晋伯悼纪曰晋悼公其犹有君子之资乎不独伯功之美齐桓歴变履险以数十年之经营而行事未免过举晋文免于奔走晩而复国然血气之虚骄未除悼公之齿浅矣更事变未多阅义理未熟也乃能忠信而不迫坚忍而持重有回虑郤顾之谋无轻逞辄快之举盖亦稍知以道养其心者欤八年九合诸侯则勤于安夏也三分四军则谨于用民也不登叛人则识名义也禀命王官则知所尊也屈己和戎则不贪功外域也朝聘有数则不求多列国也六卿选徳则用人有章也驺御知训则敎士有法也此其所以能服诸侯得郑而驾楚哉使晋以智力相长设诈术任强力未必能服诸侯也悼公先以谦徳临之鸡泽之召诸侯曰寡君愿与一二兄弟相见以谋不协此岂有势要力劫之为哉故十三国相与周旋不令而从无灭谭灭遂执曹执衞之事使晋以盟誓为信渎鬼神费辞令未必能得郑也悼公纯以诚心行之郑子展曰晋君方明必不弃郑此岂晋以区区之载书留之故五会之信终于不盟无逃盟失盟之事使晋以战伐为威暴骨而逞未必能驾楚也悼公以一容量处之楚子囊曰晋不可敌事之而后可此岂晋能以力竞而胜之哉故三驾之烈不交一旅无城濮鄢陵之劳是三者悼公之所谓犹有君子之资者乎然悼公之盛如此而其失安在曰能服诸侯而不能杜大夫之渐能得郑而不能掩失陈之责能驾楚而不能盖通吴之非夫诸侯盟会之权非大夫敢干也萧鱼以后凡三大会士匄荀偃实俨然主之诸侯虽合大夫浸分何谨于诸侯而纵于大夫乎陈不可弃犹郑之不可舍也戍陈之役以为有陈非吾事无之而后可郑虽向晋陈卒归楚何工于抚郑而拙于怀陈乎吴不可啓犹楚之不可释也会向之后欲数吴不徳以退吴人抑已晩矣楚患虽弭吴忧犹甚何明于治楚而闇于治吴乎不然则悼公之伯远过桓文矣
　　八伯世纪　晋平昭
　　晋至平昭伯事陵迟堕废春秋所书皆录变之文也平起襄十六年尽昭十年昭继平尽昭十六年凡三十二年为晋伯平昭纪
　　襄十六【平元】葬悼公　　　　会湨梁　大夫盟执莒子邾子以归　　会伐许　豹如晋
　　十八执衞石买　会同围齐曹伯负刍卒于师十九盟祝柯执邾子取邾田　宿如晋　士匄侵齐闻齐侯卒还　会柯
　　二十会盟向　　　　　会盟澶渊
　　二十一公如晋　公至自晋　栾盈出奔楚
　　会商任　　　　　二十二会沙随
　　二十三盈复入晋入曲沃　齐伐叔孙豹救次雍
　　榆　杀盈　　　　二十四豹如晋　会夷仪
　　二十五会夷仪　　　　同盟重丘
　　二十六荀吴聘　会澶渊　执衞甯喜
　　二十七会宋　　　　　大夫盟宋
　　二十八衞石恶出奔　　羯如晋
　　二十九会城杞　　　　士鞅聘　羯如晋
　　三十王子瑕奔　　　　会澶渊宋灾故
　　昭元会晋楚虢　　　　　秦伯弟鍼出奔
　　荀吴败狄大卤　　　楚比出奔
　　二韩起聘　叔弓如晋　公如晋至河乃复
　　宿如晋　　　　　五公如晋　公至自晋
　　六宿如晋　　　　　八叔弓如晋
　　十彪卒【昭元】　　　　　　婼如晋　葬平公
　　十一会厥憖　　　　十二公如晋至河乃复
　　伐鲜虞　　　　　十三楚比自晋归楚弑君虔　会刘子平　　同盟平　公不与盟　执意如以归　公如晋至河乃复
　　十四意如至自晋　　十五荀吴伐鲜虞
　　公如晋　　　　　十六公至自晋　夷卒
　　序晋伯平昭纪曰悼公能以晋国壊乱之后复文襄已失之业平公不能以中夏安强之时保悼公方成之功人之强于为善与夫安于不竞者其兴衰相远固如是也孟子曰晋平公之于亥唐也弗与共天位也弗与治天职也夫平公衰微正患不能自为政大夫用事耳岂有职位弗与共治者乎盖政在侈家而贤者壅弃此其所以削弱不亢也平公五盟六会服齐狄宁东夏平秦乱城淳于师徒不顿民无谤讟晋祁午数当时之功如此然内有变而不知外有患而不悟尚何有功之足云哉方桓文之初每患伯权大强而王政复弱文襄以后王政不必论矣惟恐伯权之不能强也权者大物也上不能制而授之于下则下强而上弱中国不能制而授之于外域则外域强而中国弱家有千金之利已弗能爱呼庸而分之虽三尺之童弗为岂有尊为邦君授权于大夫此溴梁之会平公所谓内有变而不知者也人欲自毁藩篱揖仇敌于庑下而与盾柄此不待知者而知其不可岂有身主夏盟授权于夷狄此宋之盟平公所谓外有患而不悟者也盖身茍有道自便者媮于及身之谋而忘乎后日之害平公则谋出乎身而害见乎身何其缪欤湨梁之事非大夫敢窃权也诸侯在会而大夫实主载书是委权以与之也中行偃一怒而十二国兴戎后五年栾盈之变作曲沃之民惟主栾氏民不知有公室晋几分国而并立矣宋之盟非夷狄敢畧权也晋主夏盟而挈诸侯以畀楚是弃权以假之也虢之会再读旧书后八年楚灵王会于申实用齐桓召陵之典晋盖十九年无与中国之事矣此皆平公身致之者也至于昭公之政则又微矣仅能一会大夫一盟诸侯方楚虔卒于干谿诸侯庶几复伯为晋君臣者改物厉志愤悱惊惧以率旧烈犹恐不逮今也四方未覩徳而虒祁崇侈以啓戎列国未闻信而邾南盛兵以示汰平丘虽曰同盟齐敢拒令郑敢争承衞病蒭荛之扰鲁困蛮夷之诉坐视诸侯之去而不之顾况能驾敌国哉宜乎晋之卑也
　　九伯世纪　晋顷定
　　顷定之世晋伯愈降愈坏盖不复方伯之职旄　之诗可赋矣然终乎黄池晋人犹以伯视晋则知晋虽不能伯而春秋犹未絶晋也顷起昭十六年定继顷迄乎获麟凡四十六年为晋伯顷定纪
　　昭十六【顷元】意如如晋葬昭公
　　十七荀吴灭陆浑戎　二十一士鞅聘
　　公如晋至河乃复　二十三婼如晋　执婼围郊　公如晋至河有疾乃复
　　二十四婼至自晋　　二十五会黄父
　　二十七会扈　　　　二十八公如晋次干侯二十九公如晋次干侯三十去疾卒【定元】葬顷公
　　三十一会适厯　　　　荀跞唁公干侯
　　三十二会城成周
　　定元执仲几于京师　　三公如晋至河乃复四会刘子召陵侵楚　　盟臯鼬【晋定欲举桓文之事于诸侯涣散之时志则勤矣其不知势乎】　　　杞伯成卒于会
　　伐鲜虞　　　　　五士鞅围鲜虞
　　六斯何忌如晋　　　　执宋乐祁犂
　　八会瓦　　　　　　　士鞅侵郑遂侵衞
　　十赵鞅围衞　　　　十三赵鞅入晋阳以叛荀寅士吉射入朝歌以叛　赵鞅归晋
　　哀元齐衞伐　　　　　二赵鞅纳衞蒯聩于戚战铁郑败绩　　　四执戎蛮子赤归楚
　　五赵鞅伐衞　　　　六赵鞅伐鲜虞
　　七魏曼多侵衞　　　十赵鞅侵齐
　　十三会吴黄池　　　　魏曼多侵衞
　　十四【定十六】
　　序晋伯顷定纪曰读隐桓春秋而知王泽之竭也读定哀春秋而知伯烈之壊也晋伯复盛于悼公浸衰于平昭而遂废于顷定夫晋以弈世九君之业岂无积累之功着在诸夏至顷定一坏而不可复収呜呼废兴存亡未有无故而然者也千寻之木物能蠧之必其中先腐坏戕蚀而后蠧生焉尝原晋事之顚末而察其所由失矣或曰晋之废也其变在夷狄有楚弗攘有吴弗抑二强并立伯权遂弱自召陵拥十八国之众不能振旅至于戎蛮之执晋俛焉北面而事楚以京师之礼自吴灭巢灭徐伐陈伐齐晋不能谁何迄于黄池之会吴哆然操方伯之令而下以列国命晋春秋由此絶笔焉则晋之失伯实呉楚之张也曰中国茍合则呉楚岂能闲乎其端在诸侯之先贰也当时以齐景卫灵宋景之君其国皆强戮力周旋何畏于吴楚今也齐景有抑晋代兴之志衞宋鲁之君无共攘臂以从齐者也盖执行人叔孙婼与邾大夫坐而失鲁执宋仲几宋乐祁犂而失宋涉佗成何诟衞而失衞荀寅辞蔡而失蔡假羽旄于郑而失郑是以齐得以尽取诸侯郑则与齐盟于咸会于安甫矣衞则与齐盟于沙次于五氏矣鲁则与齐会于牵矣宋则与齐会于洮矣终于衞侯齐侯且伐晋矣则晋之失伯乃诸侯之离也曰晋国茍治则诸侯安得背乎其原在大夫之先叛使六卿诸臣如先大夫之肃皆尽忠以辅公室何忧乎齐衞今也强家多门各求封殖而削弱之祸独归宗国盖自赵鞅取卫贲五百家动晋阳之甲自韩不信执宋命卿不顾践土之盟自魏舒南面莅政敢干位以令大事而赵籍韩虔魏斯为诸侯之萌已成矣则晋之失伯乃大夫之擅也曰晋之礼义素明则大夫岂得擅乎利胜而义微此上下之所以不夺不餍也范鞅请冠而鲁使蒙执赵鞅受杨楯而宋卿贾祸邯郸争贡而三卿乱国或取季孙之赂而昭公不纳或求蔡侯之货而晋师无出或索鲁十牢而吴人借为口实孟子曰上下交征利而国危矣晋伯之坏尚谁咎欤此春秋所以谨义利之辨察天理人欲之分正君臣上下之位而示后世以防微杜渐反本澄源之道者也十列国本同姓世纪　鲁
　　鲁周公之后也伯禽始封曲阜是为鲁公伯禽之后曰炀曰献迄于孝公惠公阅世十二为隐公自隐至哀又阅十二为春秋终始降乎哀公歴九世至顷公鲁为楚所并及汉兴楚亡鲁犹号称礼义守节之邦周公伯禽之泽可谓远矣
　　隐元及邾仪父盟蔑【公羊以会犹最则善恶何为哉轻重之可也以及为汲汲则浮来之盟岂汲汲哉于莒欲之可也谷梁以会者外为主则趡之会岂邾之能主鲁会哉志之可也以暨为内及外则会公于棐沓曷为不志】　天王使宰咺归赗【君子行礼有过于厚无过于薄归仲子之赗何以为非礼】　及宋盟宿　祭伯来【有不可朝而不与朝祭伯来是也有不敢朝而不与朝介葛卢来是也】　益师
　　卒　　　　　　　二会戎潜　无骇入极及戎盟唐　纪裂繻逆女　伯姬归纪　子氏
　　薨　　　　　　　三君氏卒　武氏子求赙
　　四及宋遇清　　　　　翚会四国伐郑
　　五矢鱼棠　考仲子宫献六羽【宗庙有常不书考宫立宫有书讥变常也妾母有庙自仲子始妇人有諡自文姜始】　彄卒
　　六郑渝平　会齐盟艾七叔姬归纪　城中齐弟年聘　伐邾　　天王使凡伯聘
　　八郑宛归祊　入祊　　及莒盟浮来　螟
　　无骇卒　　　　　九天王使南季聘　大雨震电大雨雪　挟卒　城郎　会齐防
　　十会齐郑中丘　　　　翚会齐郑伐宋
　　败宋菅取郜取防　十一滕薛朝【旅见也非天子不旅见切意旧无此礼所以有争长之事长滕侯非礼也而薛侯不争后郑礼也而公子忽怒然则礼废久矣时人无能知者】　会郑时来　及齐郑入许　薨
　　桓元即位　会郑垂　郑璧假许田　及郑盟越
　　大水　　　　　　二滕朝　会三国稷成宋乱　取郜鼎纳太庙　杞朝　入杞　及戎盟唐　至自唐　　　三会齐嬴　会杞郕翚如齐逆女齐送姜氏　会齐讙　姜氏至自齐　齐弟年聘　有年
　　四狩郎　　　　　　　天王使宰渠伯纠聘五天王使仍叔子聘　　城祝　　大雩　螽六实来　会纪成　大阅　子同生【其不曰世子礼也郊特牲曰天子之元子士也天下无生而贵者也周礼典命诸侯适子誓于天子摄其君则下其君之礼一等未誓则以布帛继子男】　纪朝
　　七焚咸丘　谷邓朝　八烝　天王使家父聘烝　伐邾　雨雪　祭公来
　　九曹使世子射姑朝　十会衞桃　弗遇
　　齐衞郑来战郎　　十一柔会三国盟折
　　会宋大夫钟　　　　会宋阚
　　十二会莒盟曲池　　会宋燕盟谷丘
　　会宋虚　会郑盟武父　及郑伐宋战宋
　　十三会纪郑及四国战四国败绩　大水
　　十四会郑曹　无冰　郑弟语来盟　御廪灾【御廪供京师之廪书灾鲁不供也何以知其为供天子之廪以哀三年御书推之盖御书进于君者也周既有御书则廪名御者必非诸侯之私有】　尝
　　十五天王使家父求车【周礼采服贡服此王制也春秋诸侯不供上之人又从而求之不供者其罪已不可逃而求之者又何不自重也虽然此犹有求也文公以后无有求者矣】　会齐艾　邾牟葛朝　会三国袲伐郑会三国曹至自伐郑　城向
　　十七会齐纪盟黄　会邾盟趡　及齐战奚及宋衞伐邾　　　十八会齐泺与姜氏如齐薨于齐　丧至　葬
　　庄元夫人孙齐　筑王姬馆外　王使荣叔锡桓命二庆父伐于余丘　　　姜氏会齐禚
　　三溺会齐伐衞　次滑四姜氏享齐祝
　　纪伯姬卒齐葬　　　及齐狩禚
　　五姜氏如齐师　郳黎来朝　会四国伐衞
　　六至伐衞　螟　　　　齐归衞俘
　　七姜氏会齐防　　　　恒星不见星陨如雨大水　无麦苗　　　姜氏会齐谷
　　八师次郎俟陈蔡　　　治兵　及齐围郕郕降
　　齐师还　　　　　九及齐大夫盟蔇
　　伐齐纳子纠　　　　及齐战干时败绩
　　浚洙　　　　　　十败齐长勺　侵宋
　　败宋乘丘　　　　十一败宋鄑
　　纪叔姬归酅　　　十三【齐桓始伯】会齐盟柯
　　十四单伯会伐宋　　　单伯会五国鄄【单伯左谓周大夫公谷谓鲁大夫今依三传互见】　十五姜氏如齐
　　十六会八国同盟幽　十七郑詹自齐逃来
　　多麋　　　　　　十八追戎济西　有
　　十九结媵陈妇鄄遂及齐宋盟　姜氏如莒齐宋陈伐西鄙　　二十姜氏如莒
　　二十一姜氏薨　　　二十二肆大眚【眚灾肆赦乃罪之当宥者非但曲赦而已二百四十二年独书此以见非制盖庄公率意创行以茍悦人情也】葬文姜　及晋高傒盟防　如齐纳币
　　二十三至自齐　祭叔聘　如齐观社　至自齐荆聘　及齐遇谷　萧叔朝　丹楹　会齐扈
　　二十四刻其桷　如齐逆女　至自齐　姜氏入大夫宗妇觌币　大水
　　二十五陈女叔来聘　　日食鼓用牲社
　　伯姬归杞　大水鼓用牲社门【夏书曰瞽奏鼓啬夫驰周官鼔人救日月则诏王亲鼔则鼔当在朝也天子在朝则诸侯同矣啬夫牧闼之官驰则急于取牲以用之若此则鼔在朝而又用牲于社礼也庄公鼔于社非礼也故讥之】　友如陈
　　二十六伐戎　至自伐戎　会宋齐伐徐
　　二十七会杞伯姬洮　会四国同盟幽　友如齐葬原仲　杞伯姬来　莒庆逆叔姬　杞朝
　　会齐城濮　　　　二十八会齐宋救郑筑郿【言筑者创新邑也台囿之类是也鲁二十四邑书筑者五如城中丘之类城旧邑也】
　　大无麦禾　　　　　辰告籴齐
　　二十九新延廏　有蜚　纪叔姬卒　城诸及防三十　成　葬纪叔姬　日食鼓用牲社
　　及齐遇鲁济　　　三十一筑台郎　筑台薛
　　齐献戎防　　　　　筑台秦　不雨
　　三十二城小谷　牙卒　薨路寝　般卒
　　庆父如齐
　　闵元葬庄公　及齐盟落姑　季子来归
　　齐仲孙来　　　　二吉禘庄公　薨　姜氏孙邾　庆父出奔莒　齐高子来盟
　　僖元姜氏薨夷齐以归　　会五国柽　败邾偃友败莒郦获莒拏　　夫人氏丧至自齐
　　二城楚丘　葬哀姜　　不雨
　　三不雨　不雨　雨　友如齐莅盟　会七国侵蔡伐楚　及江黄伐陈　至自伐楚
　　兹会六国侵陈　　五杞伯姬朝其子
　　兹如牟　及七国会王世子首止　盟首止
　　六会五国伐郑围新城　救许　至自伐郑
　　七小邾朝　　　　　　会四国盟母
　　友如齐　　　　　八会王人六国盟洮禘大庙用致夫人　九会宰周公六国葵伯姬卒　盟葵丘　十如齐　大雨雪
　　十一及姜氏会齐阳谷　大雩【旱暵则舞雩则雩者旱祭也龙见而雩则雩者时祭也旱闵雨也时祭祷也公羊以言雩则旱见言旱则雩不见非矣】
　　十三会七国咸　大雩　友如齐
　　十四城縁陵　　　　　季姬及鄫遇防使鄫朝十五如齐　会七国盟牡丘次匡　敖及大夫救徐　螽　至自会　季姬归鄫　震夷伯庙
　　十六季友卒　鄫季姬卒　兹卒　会八国淮十七灭项　姜氏会侯卞　至自会
　　十八救齐　　　　　十九会四国盟齐
　　二十新作南门　郜朝　西宫灾
　　二十一大旱　伐邾　　楚冝申献防
　　会盟薄释宋公　　二十二伐邾取须句及邾战升陉　　　二十五宋荡伯姬逆妇会莒衞盟洮　　　二十六会莒衞盟向齐侵西鄙追酅弗及　齐伐北鄙　遂如楚乞师　以楚伐齐取谷　至自伐齐
　　二十七杞朝　遂入杞　会诸侯盟宋
　　二十八买戍衞不卒刺之【晋文始伯】　会七国盟践土朝王所　杞伯姬来　遂如齐　会九国温朝王所　围许　　二十九介葛卢来　至自围许　会王人六国盟翟泉　大雨雹　介葛
　　卢来　　　　　　三十天王使宰周公聘遂如京师遂如晋　三十一取济西田　遂如晋　四卜郊不从乃免牲犹三望　杞伯姬求
　　妇　　　　　　　三十三齐国归父聘【晋襄伯】伐邾取訾娄　遂伐邾　如齐　至自齐　薨小寝　陨霜不杀草　李梅实
　　文元即位　天王使叔服会葬　葬僖公　天王使毛伯锡命　得臣如京师　敖会晋戚　敖如
　　齐　　　　　　　二作僖公主　及晋处父盟　敖会四国盟垂陇　自十二月不雨至七月　大事大庙跻僖公　遂如齐纳币
　　三得臣会五国伐沈　　如晋　及晋盟
　　四至自晋　逆妇姜于齐　衞俞聘　风氏薨五王使荣叔归含且赗　葬成风
　　王使召伯会葬　　　敖如晋
　　六行父如陈【晋灵伯】　　　行父如晋
　　遂如晋葬晋襄　　　闰月不告朔犹朝庙
　　七伐邾取须句　　　　遂城郚　狄侵西鄙会诸侯晋大夫盟扈　敖如莒莅盟
　　八遂会晋赵盾盟衡雍　遂会雒戎盟秦　敖如京师不至复奔莒　宋司城来奔
　　九毛伯求金　姜氏如齐　得臣如京师葬襄王姜氏至自齐　遂会四国救郑　地震　楚椒聘　秦归僖公成风之隧
　　十辰卒　　　　　　　自正月不雨至七月及苏子盟女栗　　十一叔彭生会郤缺承筐曹朝　遂如宋　　　得臣败狄咸
　　十二郕伯来奔　杞朝　子叔姬卒　滕朝
　　秦术聘　　　　　　行父城诸及郓
　　十三自正月不雨至七月　大室屋坏　如晋衞会沓　及晋盟　还自晋　郑会棐
　　十四至自晋　邾伐南鄙　叔彭生伐邾　会七国同盟新城　星孛入北斗　至自会　敖卒于齐　宋子哀奔　单伯如齐　齐执单伯
　　执子叔姬　　　　十五行父如晋　宋华孙来盟　曹朝　齐归敖丧　日食鼓用牲社单伯至自齐　齐侵西鄙　行父如晋　齐来归子叔姬　齐侵西鄙
　　十六行父会晋阳谷弗及盟　四不视朔
　　遂及齐盟郪　　　　姜氏薨　毁泉台
　　十七葬声姜　齐伐西鄙　及齐盟谷　至自谷
　　遂如齐　　　　　十八薨台下　葬文公遂得臣如齐　姜氏归齐　行父如齐
　　宣元即位　遂如齐逆女　遂以妇姜至自齐行父如晋　会齐平州　遂如齐　齐取济西
　　田　邾朝　　　　三【晋成伯】郊牛口伤改卜牛死乃不郊犹三望　四及齐平莒及郯莒不肯伐莒取向　如齐　至自齐
　　五如齐　至自齐　齐高固逆叔姬　得臣卒齐高固及子叔姬来六螽
　　七衞孙良夫来盟　会齐伐莱　至自伐莱大旱　会五国黑壤八至自会　遂如齐至黄乃复　有事大庙　仲遂卒于垂犹绎　万去籥　嬴氏薨　葬敬嬴雨不克葬庚寅日中葬
　　城平阳　　　　　九如齐　至自齐　蔑如京师　取根牟【晋景伯】十如齐　至自齐　齐归济西田　如齐　至自齐　归父如齐　葬齐惠　天王使王季子聘　归父伐邾取绎　大水　行父如齐　归父如齐　齐国佐聘　饥
　　十一归父会齐伐莒　十三螽
　　十四归父会齐谷　　十五归父会楚宋【鲁犹会之他可知矣】　蔑会齐高固无娄　初税【什一之法就其所収之多少而十取一也鲁既行之而又逐以税之正谓二吾犹不足也】　蝝生　饥
　　十六郯伯姬来归　　　大有年
　　十七会四国同盟断道　至自会　弟叔肸卒十八伐杞　归父如晋　薨路寝
　　归父还自晋至笙奔齐
　　成元即位　葬宣公　　　无冰　作丘甲
　　许及晋盟赤棘　　二齐伐北鄙　行父侨如婴齐会三国及齐战鞌齐败绩　取汶阳田会楚婴齐蜀　及楚十一国盟蜀
　　三会四国伐郑　至自伐郑　新宫灾三日哭如晋　至自晋　侨如围棘　大雩　晋荀庚聘　衞孙良夫聘　及荀庚盟　及孙良夫盟
　　四杞朝　许卒　如晋　至自晋　城郓
　　五杞叔姬来归　蔑如宋　侨如会晋荀首谷大水　会八国同盟虫牢
　　六至自会　立武宫【武公也立者不宜立也武公十一世余南又非始封之君以远当迁不宜复立其庙特书而讥之左氏谓以鞌之功立武宫窃谓不然也春秋凡言宫者皆庙也未闻有功豫立庙以旌之者也】　取鄟　邾朝　婴齐如晋　蔑侨如侵宋　行父如晋
　　七鼷防食郊牛角改卜牛　鼷防又食角乃免牛曹朝　不郊犹三望　会八国救郑同盟马陵至自会　大雩　　八晋韩穿言汶阳田归齐婴齐如莒　宋华元聘　宋寿纳币　天子使召伯锡命　杞叔姬卒　晋士燮聘　侨如会三国伐杞　衞媵　九杞逆叔姬丧归　会八国同盟蒲　至自会　伯姬归宋　行父如宋致女　晋媵　城中城
　　十五卜郊不从乃不郊　会五国伐郑　齐媵
　　如晋【晋厉伯】　　　　十一至自晋　晋郤犫聘及郤犫盟　行父如晋　侨如如齐【自鞌之役鲁修齐好久矣盖不待侨如之聘也鲁受辱于晋其意将结齐以报晋借修好以为名耳】
　　十二会晋衞琐泽　　十三晋郤锜来乞师如京师　自京师会八国伐秦　至自伐秦
　　十四侨如如齐逆女　　侨如以妇姜至自齐十五仲婴齐卒　会七国同盟戚　至自会　侨如会六国会吴钟离十六雨木冰　晋栾黡乞师　会五国沙随不见公　至自会　会尹子三国伐郑　晋执行父舍苕丘　侨如出奔齐行父及郤犫盟扈　至自会　刺公子偃
　　十七会尹单六国伐郑　同盟柯陵　至自会用郊　晋荀防乞师　会单子六国伐郑　至自伐郑　婴齐卒貍脤
　　十八如晋　至自晋　晋士匄聘　杞朝　邾朝筑鹿囿　薨路寝　晋士鲂乞师　蔑会五国同盟虚朾　葬成公
　　襄元即位【晋悼伯】　蔑会八国围宋彭城　蔑会四国次鄫　邾朝　衞公孙剽聘　晋荀防聘
　　二姜氏薨　蔑会五国戚　葬齐姜　豹如宋蔑会九国戚遂城虎牢
　　三如晋　及晋盟长樗　至自晋　会单子七国同盟鸡泽　豹及大夫及陈袁侨盟　至自会
　　四豹如晋　姒氏薨　　葬定姒　如晋
　　五至自晋　郑发聘　豹鄫巫如晋　蔑衞孙林父会吴善道　大雩　会十一国吴鄫戚至自会　戍陈　会六国救陈　至自救陈
　　行父卒　　　　　六宋华弱奔　滕朝豹如邾　宿如晋　七郯朝　三卜郊不从乃免牲　小邾朝　　　城费　宿如衞　螽衞孙林父聘及林父盟　会七国鄬
　　八如晋　宿会六国邢　　至自晋　莒伐东鄙大雩　晋士匄聘　九宿如晋　姜氏薨葬穆姜　会十一国伐郑同盟戏
　　十会十一国会吴柤　遂灭偪阳　至自会莒伐东鄙　会十一国伐郑　戍郑虎牢
　　至自伐郑　　　　十一作三军　四卜郊不从乃不郊　会十一国伐郑　同盟亳城北至自伐郑　会十一国伐郑　会萧鱼
　　至自会　　　　　十二莒伐东鄙围台宿救台遂入郓　　　晋士鲂聘　如晋
　　十三至自晋　　　　　取邿　城防
　　十四宿叔老会十二国会吴向　豹会十二国伐秦　莒侵东鄙　宿会八国戚
　　十五宋向戌聘　及盟刘　齐伐北鄙围成救至遇　宿豹城成郛　邾伐北鄙
　　十六【晋平伯】　会十国湨梁大夫盟　齐伐北鄙至自会　地震　叔老会四国伐许　齐伐北鄙围成　大雩　豹如晋
　　十七齐伐北鄙围桃　　高厚伐北鄙围防大雪　邾伐南鄙　十八白狄来　齐伐北鄙会十一国同围齐　十九盟祝柯　至自伐齐取邾田自漷水　宿如晋　蔑卒　城西郛豹会士匄柯　城武城
　　二十速会莒盟向　　　会十二国盟澶渊至自会　速伐邾　　叔老如齐　宿如宋
　　二十一如晋　　　　　邾庶其以漆闾　来奔至自晋　曹朝　　　会八国商任
　　二十二至自会　叔老卒　会十一国沙随
　　至自会　　　　　二十三邾畀我来奔豹救晋次雍榆　　　速卒　纥出奔邾
　　二十四豹如晋　羯侵齐　大水　会十一国夷仪　至自会　豹如京师　大饥
　　二十五齐崔杼伐北鄙　会十一国夷仪
　　同盟重　　至自会二十六晋荀吴聘
　　会四国澶渊　　　二十七齐庆封聘
　　豹会八国宋　　　二十八无冰　邾朝大雩　羯如晋　齐庆封来奔　如楚
　　二十九在楚　至自楚　羯会十国城杞
　　晋士鞅聘　杞来盟　吴札聘　羯如晋
　　三十楚防罢聘　　　　叔弓如宋葬宋共姬三十一薨楚宫　子野卒　羯卒　滕会葬葬襄公【臣子之施于君父者不可施于同列杜预谓隐元年诸侯会葬非礼也】
　　昭元即位　　　　　　　豹会晋楚十国虢取郓　叔弓疆郓田二晋韩起聘　叔弓如晋如晋至河乃复　　　宿如晋
　　三叔弓如滕　小邾朝　大雩　大雨雹
　　四大雨雹　取鄫　　　豹卒
　　五舎中军【鲁因先代旧尝用八佾隐公降而用六书曰初献六羽文之跻僖公以父先祖定公反之书曰从祀先公皆善之也三军之作以僭见讥今能舎其一故谷梁以为复正得其防也】　如晋　莒牟夷以牟娄防兹奔　至自晋叔弓败莒蚡泉　　六宿如晋　大雩
　　叔弓如楚　　　　七暨齐平　如楚
　　婼如齐莅盟　　　　至自楚　宿卒
　　八叔弓如晋　搜红　　大雩
　　九叔弓会楚于陈　　　貜如齐　筑郎囿
　　十齐栾施来奔　　　　意如叔弓貜伐莒婼如晋葬晋平　　十一叔弓如宋　归氏薨
　　大搜比蒲　　　　　貜会邾祲祥
　　意如会七国厥憖　　葬齐归
　　十二宋华定聘　如晋至河乃复　憖出奔齐
　　十三叔弓围费　　　　会刘子十二国平同盟平　不与盟　　晋执意如以归
　　至自会　　　　　　如晋至河乃复
　　十四意如至自晋　　十五有事武宫籥入叔弓卒　去乐卒事　如晋
　　十六至自晋　大雩【晋顷伯】　意如如晋葬晋昭十七小邾朝　郯朝　　星孛大辰
　　十九地震　　　　　二十一晋士鞅聘
　　叔辄卒　　　　　　如晋至河乃复
　　二十二大搜昌间　　　叔鞅如京师葬景王二十三婼如晋　叔鞅卒　晋执婼　晋围郊莒庚舆来奔　地震　如晋至河有疾乃复
　　二十四貜卒　　　　　婼至自晋　大雩二十五婼如宋　叔诣会九国黄父　鸜鹆来巢上辛大雩季辛又雩　孙齐次阳州晋唁野井婼卒　齐取郓　　二十六至自齐居郓围成　会四国盟鄟陵　至自会居郓
　　二十七如齐　至自齐居郓　邾快来奔　如齐至自齐居郓　　　二十八如晋次干侯
　　二十九至自干侯居郓　齐高张唁公
　　如晋次干侯　　　　叔诣卒　郓溃
　　三十在干侯　　　　三十一在干侯
　　意如会晋荀跞适厯　晋荀跞唁公干侯黑肱以滥来奔　　三十二在干侯取阚何忌会十国城成周　薨干侯
　　定元春王【天子常于歳首令太史颁朔于诸侯诸侯受而藏之祖庙今昭公薨于外嗣子未以丧归天子虽颁朔孰从而受之故不书正月以明国无君则臣子不可代受朔也】丧至自干侯　即位　葬昭公　大雩
　　立炀宫　陨霜杀菽二雉门及两观灾
　　新作雉门及两观　三如晋至河乃复
　　何忌及邾盟拔　　四会刘子十八国召陵侵楚　及诸侯盟臯鼬　至自会
　　五归粟蔡　意如卒　　不敢卒
　　六侵郑　斯何忌如晋　城中城　斯何忌围郓七大雩　齐国夏伐西鄙　大雩
　　八侵齐　至自侵齐　侵齐　至自侵齐　齐国夏伐西鄙　会晋瓦　至自瓦　斯何忌侵衞从祀先公　盗窃宝玉大弓
　　九得宝玉大弓　　　十及齐平　会齐夹谷至自夹谷　齐来归郓讙阴田【我实失之而齐归之曰归如齐人归我济西田是也因鲁田而以他国之田书故曰来归见齐之侵鲁也】　州仇何忌围郈　州仇何忌围郈　州仇如齐
　　十一及郑平　　　　　叔还如郑莅盟
　　十二州仇堕郈　　　　斯何忌堕费　大雩会齐黄　至自黄　　围成　至自围成
　　十三筑虵渊囿　　　　大搜比蒲
　　十四衞公孙戌来奔　　衞北宫结来奔
　　会齐衞牵　至自会　天王使石尚归脤宋弟辰自萧来奔　　大搜比蒲　邾来会城莒父及霄　　　十五邾朝　鼷防食郊牛改卜牛　郊　薨高寝　邾来奔丧　姒氏卒滕来会葬　葬定公雨不克葬戊午日下昃乃克葬　葬定姒　城漆
　　哀元即位　鼷鼠食郊牛改卜牛　郊　何忌伐邾斯州仇何忌伐邾取漷东沂西田　州仇何忌及邾盟句绎　滕朝三地震　桓僖宫灾　斯州仇城啓阳　季孙斯卒　州仇何忌围邾
　　四城西郛　亳社灾　五城毗　叔还如齐六城邾瑕　齐国夏及高张来奔　叔还会吴柤
　　何忌伐邾　　　　七会吴鄫　伐邾
　　入邾以邾益来　　八吴伐　齐取讙及阐
　　归邾益　　　　　　齐归讙及阐
　　十邾益来奔　　　　　会吴伐齐　至自伐齐十一会吴伐齐战艾陵齐败绩
　　十二用田赋　孟子卒　会吴橐臯　会衞宋郧
　　螽　　　　　　　十三会晋吴黄池
　　至自会　螽　星孛东方　螽
　　十四西狩获麟【哀公终二十七年如越复归卒于有山氏悼公立】
　　序鲁世纪曰春秋主鲁而述作者也故录鲁之行事特加内鲁之文列国称侯而鲁独称公列国书卒而鲁独称薨列国之君至鲁则曰朝大夫至鲁则曰聘而鲁之君大夫有事于列国则曰如经书公如齐如晋大夫如陈如宋是也列国之盟于鲁则曰来盟而鲁之有盟于列国则曰莅盟经书公子友莅盟公孙婼莅盟是也列国之擅相吞灭者书曰灭而鲁则不书灭而书取经书取鄫取邿是也列国之専杀大夫皆书曰杀而鲁则不书杀而书刺经书公子买不卒戍刺之刺公子偃是也列国之君去国则书出奔而鲁则不书奔而书孙经书公孙于齐是也春秋可谓尊鲁之至者也仲尼删诗则史克之颂不颁之邶鄘衞齐郑之风而系于清庙之后其定书则费誓之文独附之盘训诰命之末盖不独于春秋之尊鲁也呜呼春秋乃为是尊鲁之至者将望之深而责鲁以备也是故襃贬大法皆自鲁始而是非善恶未尝没其实焉不书即位不书王不书正所以责备乎鲁君也书夫人姜氏书妇姜书孟子所以责备乎夫人也书翚书柔书溺书仲遂所以责备乎卿大夫也曰郊曰禘曰大雩曰大阅曰大搜所以正鲁之僭典也曰考宫曰献羽曰立宫曰毁泉台所以正鲁之礼制也曰初税曰作丘甲曰用田赋所以正鲁之失政也曰作三军曰舎中军所以正鲁之紊权也曰筑郿曰新延廐曰新作南门所以正鲁之厉民也曰大水曰螟曰螽曰震电曰雨雹所以正鲁之慢时也春秋责鲁之备盖如此哉通一经之所书大而关乎王室之隆替系乎伯政之善否交乎列国之往来凡因鲁以立文者其示义固不专在鲁矣至为鲁而特笔者常事则不录所以修泮宫复閟宫克淮夷诗之所以颂春秋阙焉而所录者皆事之变也攷夫事之所由变而十二公之得失盖可观矣亟于伐邾而舍盟蔑之信贪于得祊而忘许田之失始党宋衞以仇郑而终挟齐郑以恶宋入极之师既纵于无骇而伐郑伐宋之师复擅于公子翚此隐公之所以有钟巫之变也舍许田以遂郑党纳郜鼎以成宋乱强则屈已于齐郑宋衞之国弱则肆志于滕曹邾之君始逆兄弟之伦而天理堕终渎夫妇之分而人欲纵此桓公所以取彭生之祸也会戚废复雠之义纳衞有奬叛之谋围郕悖同姓之恩追戎啓逺人之侮观社则国政荒刻桷则侈心骋此庄公之所以不能克已者也养庆父之祸而弗除归季子之贤而弗任此闵公之所以不能保国者也弃夏盟而即楚则有从夷之罪先晋室而后周则无敬君之节须句之功不足掩升陉之辱取谷之辱不足洗至酅之耻此僖之所以不得为全贤也三书不雨无勤民之心四不视朔无自强之志处父厌盟则辱于晋郪丘赂盟则辱于齐此文公之所以安于媮政也赂田求防君大夫奔走无宁岁以为媚齐之谋不会于扈不盟于清丘而无事晋之志一逞于兵则伐莒伐邾犹未已也而伐莱伐杞一放于邾则取向取泽犹未餍也而取根牟此宣之所以无良图也四卿得志于齐仅能报二鄙之侵而十年三朝三聘于晋不能止沙随苕丘之辱如京师似可以求尊君之名而会盟于蜀莫能掩其背华之实此成公得不偿失而不知其非也仲孙之用事者五叔孙之用事者十有四季孙之用事者十有三卿专政之形成齐人伐我者七邾人伐我者二莒人伐我者四则邻国交争之祸起虽享国久长倚晋为重而已阶削弱之端此襄公治实生乱而不悟其变也纳牟夷之叛则非所以为臣子之训娶吴则非所以明三纲之序如晋至河而见郤则无以为托国之谋筑郎囿则民力竭于公搜红搜比蒲则戎政归于下此昭公所以淹恤于干侯也会于夹谷而归阴之田行乎季孙而堕费郈之都虽仅能明礼义之治雉门两观之作而僭典莫之改宝玉大弓之窃而分器莫之保慆于女乐而政归强家此定公所以有圣人而不克用也五伐邾而劳师于外四城邑而罢民于内伐齐以离中国之与事吴以结非类之好此哀公所以身适国之辱也夫鲁虽秉周公伯禽之法守四代之服器其实衰微削弱不得与齐晋大国齿而仅肩随陈郑曹衞之闲然所以犹贤于诸侯者有二其君犹知以礼而自守也其卿大夫多识文献典章之旧也而所以国多变故而不靖者亦有二其家法不设而无正始之道也其兵柄不収而无驭下之纲也当时齐晋图伯常以得鲁为重鲁之向背乃列国之所观瞻齐桓始合会盟鲁之不肯轻从者盖迟迟二十余年鄄之首会姑以单伯来幽之初盟仅以微者会阳谷之合天下莫敢不至矣亦以公子友莅盟至召陵以后始坚于事齐而齐未得鲁则莫能自安也宋襄以非礼召诸侯望望然去之若将凂焉及楚虔为申之会汰心虐焰震揺诸华谁能遏御大侯小伯虽心知其不可黾勉麇至而鲁独从容退逊辞以时祭是所谓其君犹知以礼自守也臧僖伯观鱼之谏能陈轨物法度之言臧哀伯取鼎之谏能举礼乐文物之训曹刿观社之谏能明聘会征伐之典展喜之退齐师能道先王盟府之命季文子之逐莒仆能识君子事君之礼大师之乐不失二南二雅之章大史氏之书能备春秋易象之文是所谓其卿大夫犹多识典章之旧也此鲁之所以犹贤于诸侯者乎自桓公不能刑于文姜而诒二国之患自庄公不能防闲哀姜而遗再世之祸共仲则通哀姜而贼般弑闵襄仲则私敬嬴而杀恶及视是所谓其家法不设而无正始之道也自隐失权于翚庄失权于庆父文失权于仲遂宣失权于归父襄失权于宿斯昭失权于意如宋乐祁曰鲁君丧政四世矣政在季氏三世矣晋史墨曰季氏贰诸侯为日久矣鲁君世从其失季氏世修其勤民忘君矣况定哀以后哉是所谓其兵柄不収而无驭下之纲也此鲁之所以国多变故而不靖者乎吁以鲁积累之徳其遗风善政所存者仅如此而末流之弊又复甚焉或曰鲁之弱也尊尊而亲亲此后世不能与时消息而裁于中修善自反而趋于善岂造端者之过欤









　　春秋王霸列国世纪编卷一
<经部,春秋类,春秋王霸列国世纪编>
　　钦定四库全书
　　春秋王霸列国世纪编卷二　宋　李琪　撰一列国同姓世纪　蔡
　　蔡周蔡叔子蔡仲之后也蔡仲克庸祗德周公以为卿士蔡叔既没乃命诸王邦诸蔡仲越九世而宣公考父立宣公二十八年为鲁隠元年春秋终始蔡十二公讫于成公十年由成公以降歴三世而楚恵王灭蔡隐元【宣二十八年】　　　四伐郑　伐郑
　　八考父卒　葬宣公【蔡桓侯元年以蔡季请諡独书侯】
　　十伐戴
　　桓二郑防邓　　　　　五从王伐郑
　　六杀陈佗　　　　　十一柔宋陈盟折
　　十四宋以伐郑　　　十六防伐郑
　　十七封人卒【哀公元年】　　　季自陈归蔡　葬桓侯
　　庄五防伐衞　　　　　八次郎以俟
　　十荆败莘以献舞归【史记谓哀侯留于楚九年卒】
　　十三防北杏　　　　十四荆入
　　二十【蔡穆公元年表载是年始立】
　　僖四防八国侵溃　　　十四肸卒【庄元】
　　十九防盟齐　　　　二十一防盂
　　二十七围宋　　　　二十八防盟践土　防温二十九盟翟泉
　　文十次厥貉　　　　　十五晋郤缺伐入
　　十六【文公元】
　　宣十七申卒　葬文公【景公元】
　　成八晋栾书侵
　　襄八郑侵获燮　　　　二十杀燮　履出奔楚
　　二十四伐郑　　　　二十六伐郑
　　二十七防宋　　　　三十世子般弑君固葬景公【灵公元】
　　昭元防虢　　　　　　四防申伐吴
　　五伐吴　　　　　　十一楚诱般杀于申楚围灭执世子有归用【冬楚子城陈蔡不羹使公子弃疾为蔡公】
　　十三【平元】庐归　蔡灵公
　　十五朝吴出奔郑　　二十庐卒
　　二十一葬平公【蔡侯朱立当国一年为国所逐故不改元不称諡】
　　朱出奔楚【楚费无极求货于东国使蔡人立朱而出东国是为悼公　邾公元】
　　三十三东国卒于楚【昭公元】　吴败师鸡父
　　定四防召陵侵楚　公孙姓灭沈以嘉归杀之楚围　以吴及楚战柏举楚败绩【蔡欲报楚也不以晋而以吴晋事亦可知矣此所以卒有黄池之防】
　　五归粟
　　哀元楚陈随许围　　　二迁州来　杀大夫驷三放大夫猎于吴　　四盗杀申　辰出奔吴
　　杀大夫姓霍　　　　葬昭公【成公元】
　　十四【终成公十年成公十九年卒声公继立】
　　序蔡世纪曰蔡何以始乎同姓昔者蔡卫尝争长矣苌曰蔡叔康叔之兄也先卫不亦可乎则蔡固宗盟之长也蔡以宗盟之长乃甚略之何哉蔡以十二公而卒书于册者惟六君稽其行事阙而不备春秋之义同奬宗国岂固置厚薄于其间盖蔡以神明之胄其污于事楚而不能反者春秋以僣王外楚而顾从之此其不足于蔡欤夫蔡事虽略而圣人备着其始末焉不独系一蔡之盛衰而中国消长之形荆楚强弱之端皆可寻矣蔡之始事録于经曰蔡侯郑伯防于邓始惧楚也蔡之终事録于经曰蔡迁州来图避楚也则蔡之始终不靖者皆以楚故也楚之始事録于经曰荆败蔡师于莘楚之终事緑于经曰楚子陈侯随侯许男围蔡则楚之终始用事者又皆以蔡故也齐晋之伯其始事録于经曰侵蔡遂伐楚盟于召陵治蔡之党楚也其终事録于经曰防于召陵侵楚以蔡之请伐楚也则中国之始终用师者皆以蔡故也原始占终则蔡固有闗于春秋之世变不可不察也大抵蔡迩于楚而亲于楚事楚愈坚而蒙楚之害愈深蔡逺于中国而踈于中国其贰中国最甚而中国亦无力以及蔡凡中国之纠合夏盟诸侯狎至而蔡独不附凡楚之挠败王略诸侯莫从而蔡独先与方蔡宣桓二公之初从王伐郑则犹修勤王之职也防于邓盟于折防于曹则犹交诸侯玉帛之好也伐郑伐戴伐卫则犹同诸侯兵车之防也自败莘以来五年两被荆师哀侯蒙尘不返其臣不能告于同盟厉复雠之大义乃甘为楚向释戴天之至怨纳肘腋之深交由是涣然与中国离矣齐桓称伯蔡仅一从北杏之防穆庄以后行李不至贽币不通虽召陵加师国溃而无从夏之志齐桓终不得致蔡于盟防齐桓既没晋文未兴楚成抗衡北方蔡是摄是賛十九年楚盟齐则蔡首偕至二十一年楚防盂则蔡复偕至二十七年楚围宋则蔡又偕至何不移所以事楚者加于事齐而反忘其雠楚而服楚哉城濮之战楚既大创蔡始改图晋之三防黾勉周旋践土载书曰晋重蔡午藏在周府列国皆能道之则蔡之子孙世践旧盟可也奈何蔡庄身自背之晋文即世无复向晋至文十年厥貉之次遂执干戈挟楚穆为窥宋之谋十五年晋郤缺讨其不与新城之防蔡虽黾勉从城下之盟贰晋如故也文公方谋事晋畏楚不得行而卒景灵不绍文志反坚于与楚成六年栾书之师方渉蔡鄙而楚申息之救已至蔡自以附楚为良图也晋悼之兴列国悚焉如陈如郑相率事晋矣蔡且安于楚之宇下襄八年郑以晋命侵蔡获公子燮而楚复兴子囊之师为蔡仇郑悼公得陈郑而力已疲矣所以姑置蔡于不问晋平之出蔡之大臣病于楚令之无常将改事晋以利蔡可谓忠计矣当时反曰异谋误国讙而杀之夫蔡之君臣防溺于从楚去顺效逆不知其非而反以即华为悖冝其锢于党楚而不返也或谓蔡在春秋中世国势单弱剪焉无以自通于夏盟然宋虢二会晋楚各以其从交相见蔡公孙归生首以楚属攘臂于列国大夫之上而陈郑莫之敢抗则蔡非不能坚随北方兄弟之国也灵公有篡弑之恶惧中夏之讨奉楚最勤昭四年申之防书曰楚子蔡侯其伐吴灭赖又书曰楚子蔡侯五年伐吴复书曰楚子蔡侯蔡楚之相得未有若灵公之至也阅六年而楚子诱蔡灵公于申矣以为未快也又刑其士七十人矣复未足也而用隠太子冈山矣灭蔡以封弃疾矣蔡之蒙祸亦未有若灵公之极也方蔡人诛公子燮之谋自以事楚为百世之利岂知君戮国夷冡嗣俱屠从楚之报乃至如是哉晋昭公大合八国于厥慭将以救蔡不能振旅反使卑辞请蔡于楚楚虔方张晋既不能弭蔡之难楚虔既殒晋又不能复蔡之祀终焉蔡庐以弃疾之命复国则蔡之存亡废兴皆宅命于楚而中国安得有之乎蔡庐以隠世子之适嗣冈山之痛独忘之邪流涕而枕戈犹未晩也掩耻事雠则天理絶而人道不能立矣蔡朱东国之废置专于楚费无极之言夫废君立君国之大事而楚之小臣得以制之是楚之鄙邑也蔡何国之为蔡昭抱累世之憾复以一裘一佩之微遭三年拘郢之辱沈玉璧以絶楚质爱子以请晋气愤而情激使中国有伯虽加恵于蔡伸义于楚则蛮荆无奸夏之患宗国无济汉之辱矣召陵之役晋人求货而辞蔡诸侯侵楚之师不出楚人围蔡之师反至柏举之战入郢之师遂使蔡人假手于吴以释楚憾楚祸既深蔡忧未巳是以哀元年楚复围蔡使蔡人男女以辨疆于江汝之间蔡之倾覆是惧谋徙州来哭墓而迁君臣相戕以及公孙翩之祸迄春秋以后蔡终为楚所并盖蔡之依楚如鹿豕逃于餧虎之侧将以求安其不噬囓不止也夫以中国诸侯虽有即楚者牺牲待于二竟未有如蔡之附楚而不变者也然蔡之五祸皆楚实为之楚文之执献舞蔡国十五年无君则蔡之祸一也楚灵之杀蔡般蔡祀尝絶则蔡之祸二也楚费无极逐蔡侯朱则蔡之祸三也楚子常执蔡昭于郢则蔡之祸四也楚昭迁蔡于江汝则蔡之祸五也故曰蔡事楚愈坚而防楚之害愈深也蔡之自絶于中国谓楚之险可恃而齐晋之不能朝夕勤我也然观蔡文公欲事晋曰先君与于践土之盟晋不可弃且兄弟也蔡昭公归郢质子之际可谓决于奉晋矣譬诸草木吾臭味也夫岂不欲从诸夏之列而晋之力亦未能有蔡是以晋之失蔡者三厥慭之会晋中行吴曰不能救蔡物以无亲已为盟主而不恤亡国将焉用之子皮之行子产已知其不能救蔡此晋之失蔡一也平丘之防蔡庐失国晋无继絶之义中行穆子曰楚灭陈蔡晋不能救此晋之失蔡二也召陵之防晋荀吴曰弃盟取怨无损于楚不如辞蔡侯反以伐沈遗蔡之患此晋之失蔡三也故曰蔡贰中国最甚而中国亦无力以及蔡也昔周公吊蔡叔之不咸其封蔡仲之册命曰睦乃四邻以蕃王室以和兄弟使蔡人无荒弃周公之训舍防墙之争思外御之谋斯兄弟和而四邻睦王室尊而僣乱惧则楚虽强大又何畏乎
　　二列国同姓世纪　曹
　　曹周曹叔振铎之后也振铎文王之昭武王之介弟也武王克商封振铎于曹凡歴十四世而桓公终生立桓三十五年为鲁隠公元年春秋终始曹十五公讫于曹伯阳十五年实鲁哀公八年而宋景公灭曹
　　隠元【桓公三十五】
　　桓五【曹始见经】州公如曹　　九曹世子射姑朝
　　十终生卒　葬桓公【庄公元】
　　十四防曹　　　　　十六防曹
　　庄十四伐宋　　　　　二十三射姑卒
　　二十四葬庄公　戎侵　覊出奔陈　赤归【僖公元杜预谓覊盖曹世子也赤曹僖公也为戎所纳按世纪曹世家与二十国表僖公名夷则赤非僖公也公羊谓曹覊为曹大夫公谷二传皆谓赤为郭公未知孰是先儒皆不据公谷之传多从杜氏观继未与突归于郑郑忽出奔卫无异则赤归当是曹君而僖公当名赤世纪世家年表名夷恐误】
　　二十六杀大夫
　　闵元【昭公元】
　　僖元次聂北救邢　城邢　防柽
　　四防侵蔡伐楚　　　　防侵陈
　　五防首止盟首止　　六防伐郑围新城　救许七班卒　葬昭公【共公元】八防盟洮
　　九防葵　盟葵　　　十三防咸
　　十四城縁陵　　　　十五会盟牡　　次匡救徐　伐厉　宋伐十六防淮
　　十八伐齐　　　　　十九盟曹南　宋围
　　二十一防盂　　　　二十八晋侵入执伯畀宋襄复归曹遂防围许
　　文元襄卒　葬共公【文公元】十一来朝
　　十四防同盟新城　　十五来朝　齐伐入郛
　　宣元防棐林伐郑　　　三宋围
　　七防黒壤　　　　　九防扈
　　十伐郑　　　　　　十二同盟清
　　十四寿卒　葬文公【宣公元】
　　十七防同盟断道
　　成二防战鞌　　　　　三防伐郑
　　五防同盟虫牢　　　七来朝　防救郑
　　同盟马陵　　　　九防同盟蒲
　　十防伐郑
　　十三防伐秦　卢卒于师【成元】
　　葬宣公【曹宣公卒于师曹人使公子负刍守公子欣时逆曹伯之丧负刍杀其太子而
　　自立】　　　　　　　十五防同盟戚
　　晋执伯归京师　　十六伯归自京师
　　十七防伐郑　同盟柯陵　防伐郑
　　襄元防围宋彭城　防次鄫
　　二防戚　防戚城虎牢五防吴戚　防救陈
　　防鄬　　　　　　九防伐郑　同盟戏
　　十防吴柤　灭偪阳　　防伐郑
　　十一防伐郑　同盟亳城北　防伐郑　防萧鱼十四防防吴向　防伐秦
　　十六防湨梁　大夫盟十八防同围齐
　　负刍卒师【武公元】　　十九葬成公
　　二十防盟澶渊　　　二十一来朝　防商任二十二防沙随　　　二十四防夷仪
　　二十五防夷仪　同盟重
　　二十六防澶渊　　　二十七防宋　大夫盟宋二十九防城　　　三十防澶渊宋灾故
　　昭元防虢　　　　　　十一防厥慭
　　十三防平　　同盟平
　　十四滕卒　葬武公【平元】十八须卒　葬平公【悼公元】二十防自鄸出奔宋　二十五防黄父
　　二十七防扈　午卒【声公元】
　　【经自悼公卒至定公八年书靖公卒声公隠公经皆不书传亦无是史记世家悼公朝于宋宋囚之曹立其弟野是为声公】
　　二十八葬悼公　　　三十二防城成周【史记世家声公五年平公弟通弑声公而代立是为隠公元年】
　　定四防召陵侵楚　盟臯鼬【史记隠公四年声公弟露弑隠公代之是为靖
　　公元年】　　　　　　八露卒　葬靖公【伯阳元】
　　十宋乐大心出奔　　十一宋乐大心自曹入萧十二卫公孟彄伐　　十三卫公孟彄伐
　　哀三宋乐髠伐　　　　六宋向巢伐
　　七宋围郑驷宏救
　　八宋入以伯阳归【遂灭曹实伯阳十五】
　　序曹世纪曰曹者文昭之懿亲甸伯之贵爵也春秋书曹不见贬黜之文以伯爵削而书子秦以伯爵略而从狄谷以伯爵斥而挈名独曹得始终称伯辞无所变岂非春秋犹示假借于曹欤然曹之见于经自交乎中国盟防之外曹事之特书者阙焉无防案公羊谓曹无大夫谷梁谓曹无师何春秋又以曹为不足録而简之邪尝考曹国之始末矣其事夏盟最谨其与诸侯甚睦不得罪于中国此曹所以无贬文也其国趋于僻陋安于偷弱不能自立此曹所以不得详録也春秋之世陈郑纪薛之邦其从防有常者未能如曹方齐晋主伯列国一离一合而曹之不至者寡矣昭公与会者四共公与防者六文公与防者五宣公与防者八成公与防者十九武公与防者十二悼公与防者二声隠二公与会者各一可谓事夏盟之最谨矣其防鲁者二其朝鲁者五其防宋者三曰曹人饩礼也曰曹即位而来见礼也曰五年而再朝礼也虽更蒙晋宋齐卫之师晋侵者一执者二宋围者三伐者三卫伐者二齐伐者一而曹自伯国防伐之外未尝敢一称师报复于列国可谓与诸侯之甚睦矣其不得罪者此也夫事夏盟之谨则守义而可久与诸侯之睦则得道而多助然姬之在列者曹实先亡不及春秋之终其故何哉盖曹以僻陋之习行媮弱之政不能自立非一朝夕之故矣或曰曹尝病于戎尝困于晋而其先亡也终始实成于宋自曹庄既没戎实侵曹于是覊以戎出朱以戎归曹本千乗之邦国有冡嫡戎得乱之向也宋之求多于郑而晋之不得行于邾者蕞尔之戎乃得以加之于曹是曹之病于戎者然也曹共公襄虽以楚方得曹之故晋文实以私怨行焉既入其国复执其君复分其田终嵗而后复国曹成公负刍虽以杀太子自立之罪晋厉遂以汰心执之既列诸防而复重其讨二年而始归自亰师观曹使侯獳货筮史以请共公曰合诸侯而灭兄弟非礼也至曹人之请成公其辞尤忧愤不已曰若之何忧犹未弭而又讨我寡君是大泯曹也是曹困于晋者然也自曹庄公以齐命防伐宋遂为宋人不释之憾夫伐宋非独一曹也而独仇曹之深以曹在宋之宇下非他国比僖十五年宋人伐曹传曰讨旧怨也且敌恵敌怨不在后嗣何怨之可讨乎僖十九年宋人围曹传曰讨不服也伐齐之役曹南之盟曹既两从防矣何不服之责乎宣三年宋师围曹传曰讨武氏之乱也武穆之祸宋实为之岂曹之有罪乎至曹伯阳之衰宋景用师益亟哀三年书宋乐髠伐曹六年书宋向巢伐曹七年书宋人围曹八年书宋公入曹以曹伯阳归矣夫六年之间宋师狎至卒以吞曹盖曹偪于宋其来固久申之防郑子产曰曹畏宋必不来曹以偪而素畏于宋宋以强而求多于曹不及并吞宁有已乎是曹之先亡也终始实成于宋者然也然曹茍能以礼义自强其国有贤者相与扶持稍变僻陋之习则曹叔振铎之泽未泯也岂戎能病之晋能困之而宋景遂得灭之哉春秋之道正本而明微反已而不责人谓国之存亡皆其自致者也善乎郑浑罕之言曰曹其先亡乎偪而无礼夫礼义明则国不畏偪礼之不立逼而必倾非独宋景之罪也曹之衰政不详于春秋尝观诸诗矣蜉蝣则刺昭公好奢而任小人无法以自守下泉则疾共公侵刻下民不得其所鸤鸠则刺其在位之无君子候人则刺其近小人而逺君子呜呼此曹亡国之阶也夫曹之四诗三诗刺其弃君子用小人礼义自君子而出者也君子不用何以望其有礼以自强是以曹共公有僖负羁之贤不能知而乗轩者乃三百人曹成公有子臧为曹国社稷之镇公子不能用而俾之尽致其邑与卿而不出曹伯阳惑田弋鄙人公孙彊之谋妄听辩言而乱旧政背晋奸宋自取灭亡而不悟孟子曰不信仁贤则国空虚无礼义则上下乱国既僻陋而空虚且乱其能有存邪至是而后知春秋以曹为不足録之意也
　　三列国同姓世纪　卫
　　卫康叔之后康叔武王之幼弟也成王分殷余民封康叔于河淇之间实伯爵夷王始命顷侯至武公复受命为公凡十三世当桓公十三年实鲁隠公元年春秋始终衞十一公迄于出公之十二年由出公以降十三世而秦并衞
　　隠元【桓十三】　　　　　　二郑伐
　　四州吁弑君完　伐郑　伐郑　杀州吁于濮立晋【宣元　衞以天子之近郊创为大变而宋鲁陈蔡之君纵不能讨反连兵以张其势夫独无君父之心哉春秋两书伐郑词繁而不杀其法不独在州吁矣】
　　五葬桓公　入郕　　八遇垂　盟瓦屋
　　十入郑　伐戴
　　桓三胥命蒲　　　　　五从王伐郑
　　十防桃丘弗遇　　　　来战郎
　　十一盟恶曹　　　　　郑忽出奔
　　十二晋卒【恵公元　立五年出亡八年复入】
　　十三及鲁纪郑战败绩　葬宣公
　　十四宋以伐郑　　　十五防袲伐郑
　　十六防曹　防伐郑　　朔出奔齐【公子黔牟立】十七伐邾
　　庄三溺防齐伐　　　　五防齐宋陈蔡伐
　　六王人子突救　朔入【放黔牟】　至伐　齐来归俘
　　十四防鄄　　　　　十五防鄄
　　十六伐郑　防同盟幽二十五朔卒【懿公元】
　　二十八齐伐及战败绩
　　闵二狄入【战荧泽遂灭卫卫遗民　文公立戴公卒而立文公　　元】
　　僖二城楚　　　　　　四防侵蔡伐楚　防侵陈五防首止　盟首止　六防伐郑围新城　救许
　　八防盟洮　　　　　九防葵　　盟葵
　　十温子奔　　　　　十三狄侵　防咸
　　十四城縁陵　　　　十五防盟牡　　次匡
　　救徐　　　　　　十六防淮
　　十八伐齐　邢狄伐　十九伐邢
　　二十一狄侵　　　　二十二伐郑
　　二十五燬灭邢　燬卒【成公元】　葬文公　盟洮二十六盟向　伐齐
　　二十八晋伐　买不卒戍刺之　楚救　出奔楚防盟践土【叔武】郑自楚复归　元咺出奔晋
　　晋执归京师　　　　元咺自晋复归
　　三十杀大夫元咺及公子瑕　郑归衞
　　三十一狄围　迁帝　三十二侵狄　及狄盟
　　文元晋伐　伐晋　　　三防伐沈
　　四俞来聘　　　　七盟扈【卫侯防赵盾】
　　九防救郑　　　　　十三防沓　狄侵
　　十四防同盟新城　　十五盟扈【卫侯】
　　十七伐宋　防扈
　　宣元晋放大夫胥甲父　　防棐林伐郑【赵盾】
　　二侵郑　　　　　　六孙免侵陈
　　七孙良夫来盟　　　　防黒壤
　　九防扈　郑卒【穆公元】　十齐崔氏出奔　伐郑十二同盟清　　救陈十四杀大夫孔达
　　十七防同盟断道　　十八世子臧伐齐
　　成二及齐战新筑败绩　孙良夫及齐战鞌齐败绩速卒【定公元】　盟蜀　三防伐郑　葬穆公孙良夫伐廧咎如　孙良夫来聘
　　及孙良夫盟　　　五防同盟虫牢
　　六孙良夫侵宋　　　七防救郑　同盟马陵孙林父出奔晋　　八来媵
　　九防同盟蒲　　　　十弟黒背侵郑　防伐郑
　　十二防琐泽　　　　十三防伐秦
　　十四孙林父自晋归　　　臧卒【献公元】
　　十五葬定公　防同盟戚　会防吴钟离
　　十六防沙随　　　　十七北宫括侵郑
　　防伐郑　同盟柯陵　会伐郑
　　十八防同盟虚朾
　　襄元防围宋彭城　　　　　公孙剽来聘
　　二侵郑　防戚　防戚　城虎牢
　　三防同盟鸡泽　　　　大夫及陈袁侨盟五防吴善道　防吴戚　防救陈
　　七宿如　孙林父来聘　及盟　防鄬
　　八防邢　　　　　　九防伐郑　同盟戏十防防吴柤　防伐郑十一防伐郑
　　同盟亳城北　防伐郑　防萧鱼
　　十四防防吴向　防伐秦　出奔齐【殇公元】防戚十七防湨梁　大夫盟　防伐许
　　十六石买伐曹　　　十八晋执石买
　　防同围齐　　　　十九盟祝柯
　　孙林父伐齐　　　二十防盟澶渊
　　二十一防商任　　　二十二防沙随
　　二十三齐伐　　　　二十四防夷仪
　　二十五防夷仪　同盟重　　入夷仪
　　二十六喜弑君剽　　孙林父入戚叛
　　衎复归卫　　　　　晋执衞喜
　　二十七防宋　杀大夫喜　弟鱄出奔晋
　　大夫盟宋　　　　二十八石恶出奔晋
　　二十九衎卒【襄公元】　防城　葬献公
　　三十防澶渊宋灾故
　　昭元防晋楚虢　　　　六宋华合比出奔
　　六恶卒【灵公元】　葬襄公十一防厥憖
　　十三防平丘　　　　　同盟平
　　十八宋卫陈郑灾　　二十盗杀兄絷
　　二十五防黄父　　　二十七防扈
　　三十二防城成周
　　定四防召陵侵楚　盟臯鼬　伐鲜虞
　　七晋执结以侵　盟沙八晋士鞅侵
　　斯何忌侵　盟曲濮九次五氏
　　十晋赵鞅围　防安甫十二公孟彄伐曹
　　十三次垂葭　　　　　公孟彄伐曹
　　十四公孙戍来奔　　　赵阳出奔宋
　　北宫结来奔　防牵　世子蒯瞆出奔宋公孟彄出奔郑　　十五次渠蒢
　　哀元伐晋　　　　　　二元卒【出公元】
　　晋赵鞅纳蒯瞆于戚　葬灵公
　　三围戚　　　　　　五晋赵鞅伐
　　七晋魏曼多侵　　　十公孟彄自齐归
　　十一世叔齐出奔宋　十二防郧
　　十三晋魏曼多侵
　　序衞世纪曰春秋诸侯姬在列者卫独后亡何邪以同姓之尊封疆之大虽在叔世遗泽未泯尚为列国之望二百四十二年之间兵争之可见者最少贤人君子之着闻者特多介于齐晋大国之间偪而未至于失国良有以也然礼义消亡变故繁兴衞之为衞亦有可得而考者吾观鲁以周班而后郑于衞晋人载书践土而先卫于蔡衞为同姓之尊可知也受三监之旧竟分七族之余民封畛土疆始于武父之南至于圃田之北实方伯连帅之地隠公之初以郑视衞亦曰衞实难也成公以后以晋敌衞犹曰衞不得为次国也末年襄灵之衞至无足道而其出犹可以当晋之千乘入犹可以受晋之五伐岂非其封壤之大有足以自植立者欤异时数大国之争盟未尝不以得衞为重自齐桓首倡伯事盟防屡举而十六年之勤始能得衞晋又踵桓之迹举动稍异而更五防之信卒未能以致卫其不轻向背如此当春秋之始从王之举犹曰正也在春秋之终越国之谋犹曰古也不特此尔楚防称伯于申而问召陵之典诸侯楚实有之矣衞独能从容与晋郤楚吴夫差端冠委于黄池以袭成周之籍吴子在而诸侯莫敢不至矣衞亦卒晏然与晋而辞吴盖其流风遗习尚存所以为列国之望欤乃若中国同好莫不与者亦防可考而惠公之与防者二文公之与防者六成公之与防者二穆公之与防者七献公之与防者二十五灵公之与防者四自其从齐晋以有事于兵革之外而称师修怨如伐郑入郕治曹盟邢不过数事非兵争视他国最少欤名卿才大夫其可称者殆不胜计秉翟之人可为王官终寠之士皆为忠臣当献公之世有事君不二者有能賛大事者有能抚内而营外者季札所以称其无患者也灵公之世治宗庙有人治军旅有人治賔客又有人孔子所以称其奚丧者也夫其季世而人才之见于百执事者犹且若是则干旌之贤臣淇奥之君子其称于当时者亦可想也非人才视他国犹多欤夫以王室之亲受成国之壤而家法未坠独有以自异于时兵争之少犹足以辑宁其民人才之多犹足以维持其国盖鲁衞之政兄弟也鲁居儒书秉礼之邦春秋之称望国未尝不曰鲁衞意者康叔武公之治衞亦犹周公伯禽之在鲁其典刑文献隠然未忘固应有是冝其偪于齐晋奔走于强令能据其地执其君臣而未敢于亡其国也虽然礼义消亡变故繁兴故更世虽多而争端不息立国虽久而根本屡揺东门之乱州吁始祸荧泽之变孽朔召衅衎剽并争适庶舛也孙专制上下紊也鱄絷防祸兄弟乖也蒯辄出入父子睽也观诗人记卫之风自顷至文三十有八诗而言男女夫妇者居三之二则本其乱亡之由抑可见矣夫三纲五常立国之本而沦斁如此衞之有名无情其来岂一日之故昔之闻衞风者曰吾闻卫康叔武公之德如是是其衞风乎吁岂非康叔武公之泽源流深长必至于陵夷极尽而后衞从之欤不然孟子所谓无礼义则上下乱衞之后已幸哉四列国同姓世纪　晋
　　晋唐叔之后也唐叔武王之穆始封夏墟阅十世而文侯仇辅周东迁以受圭瓉之赐又四世至鄂侯二十年实鲁隠公元年六世而文公伯诸夏自是晋主齐盟者十一君迄于定公三十一年乃鲁哀十四年自文至定事见晋伯纪其未伯已前事别为晋纪云
　　隠元【鄂侯　初晋昭侯封成师于曲沃邑大于翼翼二年　晋君都也桓叔卒庄伯立弑孝侯晋人
　　立鄂侯卒庄伯代之平王使虢公伐曲沃晋人立哀侯】
　　五【哀侯　晋侵陉庭陉庭与曲沃武公谋伐晋元　　虏哀侯晋人乃立哀侯小子为君】
　　桓三【晋侯　曲沃武公伐晋侯灭之周僖王命曲沃缗元　武公为晋君列于诸侯于是尽并晋地】庄十六【武公　曲沃武公在位二十七年周僖王命元　　更号曰晋武公始都晋国武公者晋
　　穆公曽孙曲沃桓叔孙也自桓至武公凡六十七年代晋为诸侯】
　　十八【献公　献公八年晋始用士蒍説冬元　　杀故晋之羣公子始都绛】
　　僖二灭下阳　　　　　五杀世子申生　执虞公
　　八狄伐　　　　　　九佹诸卒
　　里克杀君子奚齐
　　十里克弑君卓及大夫荀息　杀大夫里克十一杀大夫防郑父
　　十五及秦战韩获晋侯【是嵗作爰田晋侯归作州兵秦始征河东置官司焉二十三年恵公夷吾卒位公子圉立二十四年秦伯纳晋重耳弑懐公于髙梁】
　　二十四夷吾卒【文公定而后告　　秦伯纳之送懐公元　文公元　卫于晋三千
　　人实纪纲之仆】　　　　二十五【王入于王城晋侯朝王围原】
　　二十七【搜于被庐作三军谋元帅明年始伯】
　　序晋世纪曰晋之为国旧矣入春秋逾六十年昉见于经僖二年晋灭下阳是也晋以武穆之近亲受陶唐之奥都冠冕乎侯伯之列而书法之详乃不得与郑卫同目鄂侯二年为春秋之始及乎重耳以前凡六世矣按左氏晋之防书登载至繁非无可系之事也周之东迁曰晋郑焉依非无可録之功也武公代兴事端轇轕非无可纪之变也春秋皆略而不书八十余年间晋事之存乎经者仅十见不过执灭之暴诛弑之恶秦狄战伐之辱而已夷攷诸传桓二年曲沃伐翼七年春曲沃诱晋小子侯杀之八年春灭翼冬王命哀侯之弟缗于晋庄十六年冬王命曲沃伯为晋侯此非变端之可纪欤庄十八年春晋侯朝王晋侯使原庄公逆王后于陈僖十一年晋侯平戎于王非其功之可録欤庄二十六年夏晋城绛闵元年晋作二军晋伐臯落氏僖十五年晋作爰田晋作州兵冬晋侯归自秦二十四年秦伯纳重耳此非事之可系欤圣人作经何削之若是其严春秋之法所以代一王之赏罸存万世之纲常曲沃灭翼支孽之逼辄倾宗国东周刑政不行反加宠命彛伦攸斁人纪何观子孙象之遂有里克之乱申生之祸君臣父子不能相保由传攷经则知圣人微其事而不书存其恶而自着拨乱反正之道反覆晋事而可观及观列国之诗晋风自蟋蟀而下十有二篇皆僖昭武献之诗自重耳而后咸缺焉盖诗与春秋详略互见襃贬自章以武献之事不足録乎春秋也故诗特详之椒聊则言曲沃之强盛蕃衍而曲其隠伤之辞无衣则着武公之并国不安而极道其愧惕之情枤杜采苓等诗无非刺其行事之非凡晋人之悖理伤道春秋略之者观乎国风可以参见矣武献之为国非不盛也当齐桓九合之时晋之君大夫不交于盟防葵丘如防不至而还晋以不义得国方新歉歉乎惧人之有辞于已也是以阻居深山王灵不及礼乐之事曽无闻焉至乎重耳之伯而后改物遂能驾楚世主夏盟然重耳复国之初经犹未之録也僖二十五年晋侯朝于王城无以异乎朝于王所也晋侯围原无以异乎遂围许也皆不得见于经重耳入国虽正未受天子之命亦犹武公耳故僖二十七年以前晋事不着乎春秋者圣人扶人纪存纲常之法二十八年以后晋事详列乎春秋者圣人忧中国録伯功之例也
　　五列国同姓世纪　郑
　　郑之始封自桓公桓公乃厉王之昭宣王之弟也自桓公寄帑于虢防武公从王东迁卒定其地而食溱洧焉庄公继立二十二年当鲁隠公元年实春秋之始阅世十四至声公二十年当鲁哀公十四年为春秋之终声公以降歴七世而韩灭郑
　　隠元【庄公二十三】克叚于鄢　二伐卫
　　三盟石门　　　　　四宋陈蔡卫伐　翚防伐五宋伐围长葛　　　六来渝平
　　八宛来归祊　我入祊十防中丘　防伐宋宋衞入　宋蔡衞伐戴　伐取之　入郕
　　十一防时来　入许
　　桓元防垂　璧假许田　　盟越
　　二防稷成宋乱　防邓五如纪
　　蔡衞陈从王伐郑【繻葛之战射王中肩】
　　十来战于郎　　　　十一盟恶曹　寤生卒葬庄公【厉公元】　宋执祭仲　突归　忽出奔衞
　　十二盟武父　伐宋战宋
　　十三及四国战四国败绩
　　十四防曹　弟语来盟　宋以四国伐
　　十五突出奔蔡　世子忽复归【昭元】　突入栎四国防袲伐　　　十六防曹防伐至伐
　　十七【髙渠弥弑昭公立公子亹】　　十八【齐人杀子亹祭仲迎郑子于陈而立之】
　　庄四遇垂　　　　　　十四防鄄【厉公复元　厉公自将侵郑傅
　　瑕杀郑子而立厉公】　　　　十五防鄄
　　十六宋齐衞伐　荆伐　防同盟幽
　　十七齐执詹　詹自齐逃来
　　二十一突卒　葬厉公【文公元】
　　二十七防同盟幽　　二十八荆伐　防齐宋救二十九侵许
　　闵二弃师
　　僖元楚伐　防柽　　　二楚侵
　　三楚伐　　　　　　四防侵蔡遂伐楚次陉
　　防侵陈　　　　　五防首止盟首止
　　六防伐围新城　至伐七齐伐　杀大夫申侯防世子华盟母　八盟洮　乞盟
　　九防葵丘　盟葵丘　十三防咸
　　十四城縁陵　狄侵　十五防盟牡邱次匡救徐
　　十六防淮　　　　　十九盟齐
　　二十入滑　　　　　二十一防盂
　　二十二宋衞许滕伐　二十四狄伐　天王出居二十七围宋　盟宋　二十八防盟践土　防温
　　围许　　　　　　三十秦晋围
　　三十二捷卒【穆公元】　　三十三伐许
　　文二防盟垂陇　　　　三防伐沈
　　七防盟扈【郑伯】　　　　九楚伐　晋救
　　十三防棐　　　　　十四防同盟新城
　　十五盟扈【郑伯】　　　　十七伐宋　防扈
　　宣元侵陈遂侵宋　四国防晋棐林伐　晋宋伐二宋及战大宋败绩　四国侵
　　三楚侵　兰卒【灵公元】　　葬穆公
　　四归生弑君夷【襄公元】　　楚伐
　　五楚伐　　　　　　七防黒壤
　　九防扈　楚伐　晋救十四国伐　楚伐
　　十一盟辰陵　　　　十二楚围
　　十四晋伐
　　成二侵卫　盟蜀　　　三四国防伐　至伐去疾伐许　伐许　四坚卒【悼公元】葬襄公
　　伐许　　　　　　五防同盟虫牢
　　六费卒【成公元】　楚婴齐伐　晋栾书救
　　七楚婴齐伐　九国防救　同盟马陵
　　九防同盟蒲　晋执伯　　栾书伐　围许十卫弟黒背侵　六国防伐【是嵗郑人改立君晋侯伐郑而归其君】
　　十三防伐秦　　　　十四喜伐许
　　十五防同盟戚　楚伐十六喜侵宋
　　战鄢陵败绩　　　　尹子四国防伐
　　十七衞北宫括侵　尹单七国防伐同盟柯陵单子七国防伐　　　至伐
　　十八伐宋　侵宋
　　襄元晋韩厥伐　　　　二伐宋　睔卒【僖公元】晋宋衞侵　防戚　　防戚遂城虎牢
　　三防同盟鸡泽及袁侨
　　五发来聘　防吴戚　　防救陈
　　七防鄬髠顽未见卒于鄵【简公元】
　　八葬僖公　侵蔡获燮　防邢　　楚贞伐九十二国防伐　同盟戱　楚伐
　　十伐宋　十二国防伐　盗杀騑发辄
　　戍郑虎牢　楚贞救　至伐
　　十一舍之侵宋　十二国防伐　同盟亳城北至伐　伐宋　十二国防伐防萧鱼
　　楚执良霄　　　　十四十三国防防吴向十三国防伐秦　　　七国防戚
　　十六十一国防湨梁大夫盟
　　十八防同围齐　楚午伐
　　十九盟祝柯　　　　　杀大夫嘉
　　二十防盟澶渊　　　二十一防商任
　　二十二防沙随　　　二十四防夷仪
　　楚蔡陈许伐　　　二十五防夷仪
　　舍之入陈　同盟重　　夏伐陈
　　二十六防澶渊　　　　楚蔡陈伐
　　二十七防宋　　　　　大夫盟宋
　　二十九十一国防城三十良霄出奔许
　　自许入杀良霄　　　十二国防澶渊宋灾故
　　昭元晋楚十一国防虢　二杀大夫黒
　　四防申　　　　　　十一防厥憖
　　十二嘉卒【定公元】葬简公十三防平　　同盟平十八宋衞陈郑灾　　二十五防黄父
　　二十八宁卒【献公元】　　　葬定公
　　三十二十一国防城成周
　　定四十八国防召陵侵楚　盟臯鼬　楚囊瓦出奔六游速灭许以斯归　　公侵　至侵
　　七盟咸　　　　　　八晋士鞅侵　盟曲濮九虿卒【声公元】　葬献公十防安甫
　　十一及平　　　　　　叔达如莅盟
　　十四公孟彄出奔　　十五罕达伐宋
　　哀二晋赵鞅及罕达战铁郑败绩
　　七宋皇瑗侵　　　　　驷宏救曹
　　九宋皇瑗取师雍　　　宋伐
　　十宋伐　　　　　　十一陈辕颇出奔
　　十二宋向巢伐　　　十三罕逹取宋师于嵒
　　序郑世纪曰观春秋之世变于郑盖可观矣郑之为国迩于周畿而介乎齐晋楚之间方其初也一举动而系王朝之轻重及其后也一向背而关中外之盛衰郑固春秋要领之国然郑在隠桓之春秋王室之罪人在庄僖以后之春秋伯者之罪人也在襄昭以后之春秋当时诸侯之罪人也观周桓公言于王曰我周之东迁晋郑焉依王子朝告于诸侯之辞亦曰恵襄之难则有晋郑咸绌不端郑疑未有罪于王室也然由君子之论夹辅之绩不足以赎交恶之诛绥定之羙不足以掩敌战之恶况入春秋以来未有言克其弟者而克叚之举始冒周官贼亲之刑未有言伐人国者而伐衞之师始蹈敌国相征之禁未有言归人邑而归祊之谋始犯诸侯专地之戒当是之时列国争兵曽未有先庄公以诡谲之雄日争寻常以尽其民盖未足论也而殱天伦堕王法之大者皆昉于郑焉以先王之礼攷之郑岂非王室之罪人欤庄僖之后王政日微矣坚事伯主以蕃王室是犹愈于事楚也而郑之君臣念不及是借曰不振旅是宋襄之所以失郑邲不复从是晋景之所以不克争郑棐林之役伐而不从犹曰晋实不竞鄢陵之役胜而不服犹曰晋实不德而盟幽未防亟有郑詹之执召陵既退尚勤新城之围是何邪又况战城濮之明年遂敢于背翟泉之盟城虎牢之十载姑黾勉听命于萧鱼之集以为晋楚之间强令是从则文公一战之威非楚匹矣以为晋楚无德来者是与则悼公五防之信非楚敌矣郑何难于背楚何易于弃晋若是哉是则从楚者郑之欲也昔成王命太公曰五侯九伯女实征之平王命文侯曰与郑夹辅周室毋废王命以先王之训攷之郑又岂非伯者之罪人欤然襄昭以后宋盟申防诸侯两属于晋楚者二十余年自是晋楚俱弱无力争之事郑宜有以立国矣而复附齐卫抗晋宋终嵗勤动迄无所成攷其一国之政乃冥冥转移于七穆之手盖子驷之専移之于子孔子孔之诛则移之于伯有伯有之诛则移之于子晳櫜甲以争室而不暇问矫盟以専伐而不能禁非子产补弊支倾任忠才毙强侈以救之郑之亟亡不待数世之后矣末年宋公子地之叛而大夫为老丘之役以奬地晋赵鞅之乱而大夫为铁之役以助鞅是郑国惟大夫之所为当时田氏专齐三家擅鲁六卿兮晋七穆有郑盖相视而莫相正也然诸侯无专杀而杀有罪者与之无外讨而讨有罪者善之绳以春秋之法则郑又岂非诸侯之罪人也欤夫以二百四十二年之郑君臣上下相与谋其国者始于上陵终于下抗中于从于强令无一可以为长世保民之道欲后亡得乎抑尝观之诗郑风二十有二篇清人而下五诗皆刺其不能逺小人而近忠贤鸡鸣而下五诗皆刺其失防姻之道无室家之节夫不信仁贤则国空虚无礼义则上下乱郑胥有之矣浑罕之言曰郑先衞亡偪而无法以经攷之郑之先亡岂直无法之罪哉
　　六列国同姓世纪　滕
　　滕周叔绣之后叔绣为文王之昭周公封建亲戚而国之滕入春秋至鲁隠公七年滕始见经而不名自文至隠以名通者五君隠公实卒于哀十一年后四年而春秋终
　　隠七滕侯卒　　　　　十一来朝
　　桓二滕子来朝
　　庄十六防同盟幽
　　僖十九宋执婴齐
　　宣九滕子卒【文公元】　宋围十宋伐
　　成十三防伐秦　　　　十六滕子卒【成公元】
　　襄元防围宋彭城　　　二防戚城虎牢
　　五防吴戚　　　　　六来朝
　　九防伐郑　同盟戏　十防防吴柤　防伐郑十一防伐郑　同盟亳城北　防伐郑防萧鱼
　　十四防防吴向　　　　防伐秦
　　十八防同围齐　　　十九盟祝柯
　　二十防盟澶渊　　　二十四防夷仪
　　二十五防夷仪　　　　同盟重
　　二十九防城　　　三十防澶渊宋灾故三十一来防葬
　　昭三原卒【悼公元】　　　　　叔弓如滕　葬成公
　　四防申　　　　　　十三防平　　同盟平
　　十五防黄父　　　　二十七防扈
　　二十八宁卒【顷公元】　　　葬悼公
　　定四防召陵侵楚　　　十五来防葬
　　哀四结卒【隠公元】　葬顷公十一虞母卒　葬隠公
　　序滕世纪曰滕地不大于邾莒民不众于纪薛而以文昭之懿戚受侯爵之显封当隠桓之春秋尝以侯书于经矣然其始称爵而没其名其后称名而贬其爵是果何邪夫宿男不名以为微之侯贬爵以为外之春秋之所为不足于滕者必有意也滕事不详于经其本末可考者五君而已其与诸侯之睦事伯主之谨犹可槩见也何谓与诸侯之睦春秋未有书国君防葬他国者而书滕之防于鲁者二未有书国君朝于小国者而书滕之朝鲁者五自曹莒邢邾之小国其争城争地皆尝从事于干戈之衅而二百余年间滕独无称兵修怨之事其与诸侯可谓睦矣何谓事伯主之谨方齐桓之伯滕之防盟者一宋襄之伯滕之从伐者一晋文之伯迄于灵成之世滕不一列于经意其国小而偪犹未能数从诸侯之事也自晋厉以后凡晋合诸侯一则曰滕之大夫皆至二则曰滕之大夫皆防故文之防晋者一成之防晋者十六悼之防晋者三顷之防晋者一自陈许蔡郑之大夫其一从一违往往未能一意于中国之好事而六十年间滕独无盟之不与无役之不从则其事伯主可谓谨矣春秋恶争鬬重辑睦滕之无争于诸侯无恶于伯主宜未得罪于春秋也而春秋不足于滕果何意邪以其国之亟亡邪滕之偪于宋畏于齐楚而不能国亦势使然也宋襄之执滕曰讨其不服宋也宋文之围滕曰讨其不事宋也滕诚有罪矣不省其国而执其君不矜其祸而围其国不防于无道行之乎至宋之盟叔孙豹曰滕宋私也成周之城仲几亦曰滕宋役也非其偪于宋者然欤异时滕文公曰滕小国也事齐乎事楚乎故尝以之楚而过宋则不惟畏宋而犹畏楚尝以闻筑薛而恐于齐则不惟畏楚而且畏齐是不特惟文之世为然耳自戚之防七国皆在而滕之不至曰以齐故也申之防四国不来而滕之不敢不至曰以楚所及也非其畏于齐楚者然欤然则松柏之下其草不殖滕之亟亡非滕之罪也然滕之亟亡则亦有故矣盖滕以文王之子孙与鲁衞兄弟也故家遗俗流风善政宁无一二之仅存可以保固而持其世哉今观浑罕之言乃以滕之先亡亦出于偪而无礼滕之弊政虽不详于经自春秋之初于鲁旅见而礼典已紊与薛争长而班爵已堕丧纪之莫行经界之不正循习僻陋是不一世则典章文物之废壊其来久矣是以国君无名君无道也防朝称子君无礼也凡先王之余泽一切沦胥于夷狄而不复见则滕果何所恃以立国乎夫以滕壤地褊小介于数大国之间而无礼以固其国是春秋之不足于滕也欤
　　七列国同姓世纪　邢
　　邢周公之胄也周公吊二叔之不咸而始封焉入春秋六十有一年而见伐于狄齐桓公逐狄人而城之后二十八年而卒灭于衞
　　庄三十二狄伐
　　闵元齐救
　　僖元次聂北救　迁夷仪　齐宋曹城
　　十六防淮　　　　　十八伐衞
　　十九衞伐　　　　　二十齐狄盟
　　二十五卫燬灭
　　序邢世纪曰吾观于邢而后知亡国之自取也夫邢周公之后尝为狄所灭矣齐桓城邢而春秋大之则邢衞之宗也而卫文灭邢春秋宜如何而恶之经书衞侯燬灭邢衞之罪着矣虽然列国之事灭人者罪易见灭于人者罪难知春秋之法端本而后末正已而后责人则书邢之见灭于衞邢独无罪乎观春秋书邢之本末而求其所以亡则罪之在衞者三在邢者五不可不察也何谓衞之罪懐怨以谋人国罪之一伐夲以灭同姓罪之二文公称有道之君而仕二礼杀国子挟诈以掩人之不疑罪之三此罪之在衞者也何谓邢之罪邢方无道衞有令政以邢伐衞是不度德矣邢蕞尔小国而衞为大邢之盟实主乎伐衞是不量力矣衞以文昭之亲邢则兄弟之邦不知比衞而数寻师以修怨不亲亲矣伐齐之役实始于宋释甗之憾宜不在衞而乃舍宋而治衞是不察有罪矣是虽均之为罪然豺狼之人非我族类忘其世仇而同之于与国以仇谋新所以深衞之忿而速邢之亡则罪之尤大者欤观罪之在邢者如此则衞之灭邢岂直衞侯之罪哉诗云骍骍角弓翩其反矣兄弟防姻无胥逺矣尔之逺矣民胥然矣邢之伐衞其为反也不亦甚乎衞之灭邢其为然也不亦宜乎是圣人之所以书邢之意
　　八列国同姓世纪　郕
　　郕周叔武之后文王之昭也武王克商封叔武于郕按史记世家云武叔其后世无所见其事之书于春秋仅如此
　　隠五衞入　　　　　　十齐入
　　桓三公防于郕
　　庄八师及齐围郕郕降齐
　　文十二郕伯来奔
　　序郕世纪曰郕之事书于经者四考其始末一入于衞再入于郑终围于齐鲁于是而降于齐又七十一年而经书郕伯来奔遂终春秋无书郕之文吁宋人迁宿是无宿也齐人降鄣是无鄣也然则郕降于齐其犹有郕欤意者降齐而遂为之附庸是以久不见于经也然吾观左氏谓太子朱儒未立以地奔鲁而春秋书伯以尊之则岂其然乎夫专地以叛不宜没地因爵以逆不必书爵也庶其窃邑累书闾邱曹防专地特书自鄸入栎书国着有国也奔衞称子明不君也朱儒称伯岂世子而专邑之称乎是必不然矣然书朔奔齐罪在朔也名朱奔楚罪在朱也纪侯去国用以责齐衞侯适楚书以过晋郕以文昭之懿亲受甸伯之贵爵既降于齐而为之属亦曰将复五庙以存姑姊妹也而弃国适鲁得无罪乎而春秋曷为不名之也则亦必有故矣郕之托于齐何啻犬豕遁于餧虎之侧不至噬囓宁有已邪昔滕文畏齐楚而问孟子孟子告以大王居邠之事以为君子不以飬民者害民郕伯以国属齐而犹不得免则其之鲁也诚未有罪耳虽然大王居邠而益大郕伯奔鲁而益防则大王之事逺矣若夫兴灭国继絶世是圣人之事春秋书郕伯之爵抑亦周公大封同姓之意九列国同姓世纪　防国
　　传云武王克商光有天下兄弟之国十有五人姬姓之国四十人春秋之世存者盖无几矣而同姓大国又日以吞并诸姬为事故见于经者仅如此
　　桓二取郜鼎于宋　　　十二公防宋公燕人于谷
　　十三及齐宋衞燕战
　　庄十六滑伯同盟幽
　　僖二虞晋灭下阳【虢邑】　　五晋执虞公
　　二十二郜子来朝【共四国】
　　序同姓微国纪曰周家封国八百同姓五十逮乎春秋之始才三百四十年耳而周之子孙抑何其甚防邪小国弱兵介乎强侯之间仅若黒子之着面而地大民众以临蕞尔之国奚啻瘠牛之偾豕故郜畏鲁众齐迫燕弱汉阳诸姬楚实尽之虞虢焦滑霍杨韩魏皆姬姓也晋皆兼之然则周之子孙安得不日失其序乎呜呼齐楚之人狡焉思啓封疆至于芟夷并吞固无足怪而同姓大国恃其强力亦往往自寻斧于本支何邪吾观先王之时大比小强比弱同姓无甚强大之国也宜若不足恃而脉络联附垂五六百年而未亡春秋以后小并于大弱并于强同姓无甚弱小之国矣宜可以久立而卒之肱髀分披不能一二百年而天下无复周之子孙论至于此则先王大封同姓之意大小相维之制所以为保民长世之道岂可诬哉岂可废哉
　　十列国先代之后世纪　陈
　　陈舜之后也周武王克商始封妫满于陈是为胡公阅世十一至桓公二十有三年为鲁隠公元年春秋终始陈十二公当鲁昭公八年楚师灭陈五年而复封迄闵公十九年实鲁哀十四年后十五年而卒灭于楚
　　隠元【桓二十三年】　　　　　四伐郑　翚防伐郑桓二防稷成宋乱　　　五甲戌己丑鲍卒【厉公元甲戌己丑犹十二月再书丙戌也或曰诸侯多有厯如宋用商厯晋用颛厯鲁用周厯日之差或者厯之异欤】　葬桓公　从王伐郑
　　六杀佗【桓公元】　　　　十一防盟折
　　十二跃卒【庄公元】　　　十四宋以伐郑
　　十五防袲伐郑　　　十六防伐郑
　　庄元林卒【宣公元】　　　　二葬庄公
　　四遇垂　　　　　　五伐衞
　　八次郎以俟　　　　十三防北杏
　　十四伐宋　　　　　十五防鄄
　　十六防同盟幽　　　十九结媵妇于鄄
　　伐我西鄙　　　　二十二杀御冦【敬仲奔齐】
　　二十五女叔来聘　　　友如陈
　　二十七防同盟幽　　　友如陈葬原仲
　　僖四防侵蔡伐楚　齐执辕涛涂　及江黄伐
　　防侵　　　　　　五防首止　盟首止
　　六防伐郑围新城遂救许
　　七防盟母【世子款】　　八防盟洮
　　十二杵臼卒【穆公元】　　十三葬宣公　防咸
　　十四城縁陵　　　　十五会盟牡丘
　　大夫救徐　　　　十六防淮
　　十九防盟齐　　　　二十一防盂　防盟薄
　　二十三楚伐　　　　二十五楚围纳顿子二十七围宋　盟宋　二十八践土如防
　　款卒【共公元】　　　　　陈子防温遂围许
　　二十九防盟翟泉　　三十三伐许
　　文二防盟垂陇　伐秦　三防伐沈
　　六行父如　　　　　十三朔卒【灵公元】
　　十四防同盟新城　　十五盟扈【传陈侯】
　　宣元楚侵　晋救　　　　防棐林伐郑
　　二侵郑　　　　　　六晋赵盾卫孙免侵
　　八楚伐　　　　　　九杀大夫泄冶
　　十夏徴舒弑君平国【陈夏舒弑君而自立明年楚杀夏舒乃复封陈】
　　十一盟辰陵　　　　　楚杀夏舒
　　楚入纳公孙宁仪行父【成公元】
　　十二葬灵公　宋伐　　卫救
　　成二盟蜀【陈人】
　　襄三鸡泽袁侨如防大夫盟
　　四午卒【哀公元】　葬成公　围顿
　　五防吴戚　戍陈　楚贞伐　防救　至救七楚贞围　　防鄬　　逃归
　　十七宋伐　　　　　二十三杀大夫虎寅弟黄自楚归　　　二十四楚蔡陈许伐郑宜咎出奔楚　　　二十五郑舍之入陈
　　郑夏伐　　　　　二十六楚蔡陈伐郑
　　二十七孔奂防宋
　　昭元防晋楚虢　　　　四楚防申　楚八国伐吴五楚八国伐吴　　　八弟招杀世子偃师溺卒　楚执于贞师杀之　留出奔郑
　　杀大夫过　楚灭执招放越杀孔奂
　　葬哀公【传是灭陈立穿封戌为陈公后三年楚灭陈蔡城陈蔡不羮平王即位后封陈蔡立悼公之子吴为陈侯】　　　九叔弓防楚于陈　陈灾
　　十三吴归于陈【惠公　自哀公卒五元　　年而惠公立】
　　十八宋衞陈郑灾
　　二十三吴败六国师于鸡父获夏齧
　　定四吴卒【懐公元】　防召陵侵楚盟臯鼬　葬恵公十四楚陈灭顿以牂归
　　哀元围蔡　　　　　　六吴伐
　　九楚伐　　　　　　十楚结伐　吴救
　　十三楚伐　　　　　　盗杀夏区夫
　　序陈世纪曰春秋诸侯迫于从楚者陈蔡一也春秋书蔡事为特略其始末可见者惟六君陈十二公悉着于册稽其行事视蔡尤详焉圣人不少假借于宗盟之长而独未深贬絶于胡公之陈是何邪陈国于荆河之地实迩强楚而逺齐晋其污于荆蛮或者非其得已试考之经共灵以前陈之事中国者十九成哀以后陈之事中国者十一陈之坚于事楚大抵不得不畏楚而中国之易于失陈往往自不能以有陈尔何者陈在春秋之始从王伐郑犹修勤王之职盟折防稷犹与诸侯玉帛之好伐衞伐郑犹偕诸侯兵车之防齐桓之伯自盟幽以至于防淮其从齐者九晋文之伯自践土以至翟泉其防晋者三涛涂虽执而首止之盟犹列陈侯穆公虽卒而温之防犹序陈子独宋襄之暴陈始从楚而防盂之后屡动楚人之兵晋灵之懦陈再与楚而棐林之后始荐勤晋师之讨非共灵以前陈之从中国尝十九欤自少西之难晋不加讨楚遂得以专辰陵之盟邲之役晋不振旅宋曽不得以实清丘之言于是陈一意向楚矣蜀之役借曰窃盟而鸡泽之集奚复后防乃至防戚以戍陈固悼公之勤陈也防棣城以讲陈固悼公之勤陈也而围顿之师虽尝勇于从晋逃鄬之行乃寻快于与楚何邪异时归黄于陈惟曰楚故戮二庆于陈亦惟曰楚故招之放过之诛亦惟曰楚故伐郑伐吴惟楚是賛防申防虢惟楚是从甚而陈之灭陈之封亦惟楚令是听盖无异楚之鄙邑矣末年夫差争伯陈不从楚则又移于从吴终春秋之世独召陵一防暂从于晋他无闻焉非成哀以后陈之从中国者十一欤然楚人争陈之迹不见于齐晋方盛之时而陈人从楚之事乃亹亹相继于晋楚争衡之日则亦可以求其故矣大抵中国之不抗于楚其説常有二焉志怠者不能为力弱者不敢为也吾观范宣子之言曰楚人改行而疾讨陈陈近于楚民朝夕急能无往乎于是不复有事于陈夫晋君方明六卿无缺不能张其威以治楚而安于弃陈者怠孰甚乎中行穆子之言曰不能救陈又不能救蔡物以无亲晋之不能又可知矣于是始欲舍陈而救蔡而偃师蒙祸国内无讨不能明大义以懐陈而甘于不敢抗楚晋弱孰甚乎由是观之陈不得不畏楚往往亦中国之自不得以有陈也明矣是则陈以神明之后为周建国污于荆蛮亦可以察其情矣兹春秋所以书陈之事独异于蔡而不至于甚略之欤虽然陈之所以自立其国者果何如邪夫礼义茍明国不畏偪陈之敝政见于经者不一而诗之所载尤深切着明焉盖陈风九诗言君臣上下之乱者七以蕞尔之陈在荆尸之宇下而立国如此是何怪其奔走于强令而不知弃夏即楚之为耻哉昔滕畏齐楚而孟子告以为善蔡偪于楚曹滕偪于宋而浑罕皆归咎其无礼使陈人不失其治国之道无根本先拨之忧则国无小不可易也荆楚虽大何畏乎
　　十一列国先代之后世纪　
　　夏后之余也武王克商封东楼公于杞八世为恵公实当春秋之初又八世而春秋终又八世而亡实见灭于楚后陈之灭三十四年
　　隠元【恵公】　　　　　　　四莒伐取牟娄
　　桓二来朝　入　　　三防郕
　　十二防盟曲池
　　庄二十五伯姬归　　　二十七防伯姬洮
　　伯姬来　来朝【入春秋称侯至是称子杜注云为时王所黜也】
　　僖五伯姬来朝其子　　十三防咸【传淮夷病杞故】
　　十四城縁陵【迁】　　　二十三杞子卒【传书曰子杞夷也】二十七来朝【用夷礼故曰子】　　遂入
　　二十八伯姬来　　　三十一伯姬来求妇
　　文十二来朝
　　成五叔姬来归　　　　　防同盟虫牢
　　七防救郑　　　　　　同盟马陵【杞桓公】
　　八叔姬卒　　　　　九伯来逆叔姬之丧以归
　　防同盟蒲　　　　十八来朝
　　襄元防次鄫　　　　　六姑容卒　葬桓公九防伐郑　同盟戏　十防防吴柤　防伐郑十一防伐郑　同盟亳城北　防伐郑　防萧鱼
　　十四防防吴向　　　　防伐秦
　　十六防湨梁　大夫盟十八防同围齐
　　十九盟祝柯　　　　二十防盟澶渊
　　二十三防沙随　　　二十三匄卒【文公元】葬孝公二十四防夷仪　　　二十五防夷仪
　　同盟重　　　　　二十九防城　来盟
　　三十防澶渊宋灾故
　　昭六益姑卒【平公元】葬文公十一防厥憗
　　十三防平　　　　　　同盟平
　　二十四郁厘卒【悼公元】　　葬平公
　　二十六防盟鄟陵　　三十二会城成周
　　定四防召陵侵楚盟臯鼬伯卒于防【僖公元】葬悼公
　　哀八过卒【湣公元】　　　　　葬僖公
　　序世纪曰春秋之法僣乱之国不列于诸夏所以辨内外正名实也吴以大伯之后或贬而称国楚以熊绎之后或黜而书州晋武穆也而或挈晋郑厉昭也而或挈郑凡以外之云耳杞先代之后而即东夷岂非春秋之所甚贬欤然考之经之书子者二侯者三人者五伯者二十八笔削褒贬若无定法何也以为时王之所予夺欤则是礼乐征伐犹出于天子而不为东周矣以为因鲁史之记而无増损欤则是进退赏罸无假于圣人而习读问传者无所质正矣圣人之且进且绌者岂无意哉观杞之为国偪于莒困于夷自桓公以前独有鲁好孝公以后咸从晋役亦谚所谓蕞尔国也何则春秋之初牟娄之取见陵于莒而曲池之平借助于鲁夫伐而不敢怨乃求好焉是其偪于莒可知咸之会诸侯尽行为谋故縁陵之城诸国杂至亦为谋故凡以淮夷之病杞而谋之则其困于夷可知也一入于鲁而因以求成再朝于鲁而继以蒙讨君之朝者六子之朝者一防姻之好相继于再世赴告之礼不替于七君盖后乎桓公则无是也乃若晋自文公之伯犹未尝勤于一役景公之伯亦仅能致于三防而悼公以后从于盟者八从于防者十有五鄫之次遂能举偏师以勤伯成周之役遂能偕列国以奬王盖前乎孝公亦未有是也攷其与四国离合去就之故虽未免于畏偪而周旋于邻好奔走于伯令犹未至得罪于中国是圣人所为不尽贬于欤曰非也先代之后而即东夷文献不足证圣人深惜之当春秋之季微之小邾犹能诵成王之雅夷之为郯尚能歴记少皥之名官宋先王之后賔祭之礼未至遽亡鲁周公之子孙易象春秋之书卓有可见杞亦先代之嗣耆老之贤文物典章之懿亦常有一二之足证者乎左氏曰杞用夷礼盖其废礼久矣试尝观经自庄僖以来防于洮而室家之礼废朝其子而朝廷之礼废求妇于鲁防礼失矣逆丧于鲁丧礼舛矣先代旧章无一可攷犹谓国有人乎春秋不贬之则废礼也乌可以不贬遽起而絶之则以先代之后不忍絶也故书侯书伯书子书人因其善恶而着之春秋之法行而圣人之情见矣不然既废先王之礼何不直外之而且进且绌哉
　　十二列国先代之后世纪　宋
　　宋微子之后也周公诛武庚分殷余民封微子于宋传十三世当穆公七年为鲁隠公元年春秋终始宋十三公迄于景公三十六年实鲁哀公十四年自景七世偃僣称王齐魏楚共灭之襄伯中国事在宋伯襄纪余别为宋世纪云
　　隠元【穆公七】盟宿　　　　三和卒【殇公元】葬穆公四遇清　四国伐郑　　翚防伐
　　五邾郑伐　　　　　　伐郑围长葛
　　六取长葛　　　　　八遇垂　盟瓦屋
　　十翚防伐　　　　　　公败宋菅取郜取防三国伐戴郑伐取之
　　桓二督弑君与夷及大夫孔父【庄公元】防稷成宋乱
　　取郜大鼎于宋　　十一执郑祭仲
　　防盟折防夫钟防阚十二防盟谷
　　防虚防　　　　　　及郑伐宋战宋
　　十三公防纪郑及战败绩
　　十四以四国伐郑　　十六防曹　防伐郑十七及宋衞伐邾
　　庄二冯卒【闵公元】　　　　三葬庄公
　　五五国伐衞　　　　十侵宋　迁宿
　　齐宋次败乗　　十一败鄑　大水
　　十二万弑君捷及大夫仇牧　万出奔陈【桓公元】
　　十三防北杏　　　　十四齐陈曹伐
　　单伯防伐防鄄　　十五防鄄　伐郳　郑侵
　　十六伐郑　防同盟幽十九结及齐宋盟
　　伐我西鄙　　　　二十六防伐徐
　　二十七防同盟幽　　二十八防救郑
　　三十二遇梁丘
　　【宋大水鲁往吊灾故书救灾恤邻先王所以一天下也列国之所以通行而不可已者许不吊灾君子知其先亡春秋之世犹有先王之遗风者数事若吊灾若赈籴若兵交使在其间若仇国防葬】
　　僖元次聂北救邢　城邢　防柽
　　二盟贯　　　　　　三防阳谷
　　四防侵蔡伐楚盟召陵　防侵陈
　　五防首止　盟首止　六防伐郑围新城救许
　　七防盟母　　　　八防盟洮
　　九御说卒【襄公元】　　　　防葵丘宋子盟葵
　　十三防咸　　　　　十四城縁陵
　　十五防盟牡丘次匡大夫救徐　伐曹
　　十六陨石五六鹢退飞过都　防淮
　　十八年至二十三年事见宋伯襄纪
　　二十四【成公元】荡伯姬来逆妇　杀大夫
　　二十七楚围宋　　　　防盟宋
　　二十八晋执曹畀宋战城濮楚败绩
　　防盟践土　防温　遂围许
　　二十九盟翟泉
　　文二防盟垂陇　　　　三防伐沈　雨螽
　　七王臣卒【昭元】　杀大夫　防盟扈
　　八杀大夫司马　　　　司成来奔
　　九防救郑　　　　　十狄侵
　　十一遂如宋　　　　十四防同盟新城
　　子哀来奔　　　　十五司马华孙来盟
　　防扈【传宋公】　　　　十六宋人弑君杵臼【文公元】
　　十七晋衞陈郑伐　防扈【平宋】
　　宣元楚侵　防棐林伐郑　伐郑
　　二华元及郑归生战大宋败绩获华元
　　四国侵郑　　　　三围曹
　　七防黒壤　　　　　九防扈　围滕
　　十伐滕　四国伐郑　十二同盟清丘　伐陈
　　十四楚围　　　　　十五归父防楚于宋及楚平
　　成二鲍卒【共公元】　楚盟蜀三防伐郑　葬文公
　　四华元来聘　　　　五蔑如宋　防同盟虫牢
　　六衞良夫侵　　　　七防救郑　同盟马陵
　　八华元来聘　　　　　寿来纳币
　　九防同盟蒲　　　　　伯姬归宋
　　行父如宋致女　　十防伐郑
　　十三防伐秦　　　　十五防同盟戚
　　固卒【平公元】葬共公　华元出奔晋自晋归宋杀大夫山　鱼石出奔楚　防防吴钟离
　　十六郑公子喜侵　　　华元防沙随
　　十七防伐郑　同盟柯陵　防伐郑
　　十八楚郑伐　鱼石复入彭城　楚郑侵
　　防同盟虚朾
　　襄元防围宋彭城　　　　楚壬夫侵
　　二郑伐　三国侵郑　　防戚　豹如宋
　　防戚遂城虎牢　　三防同盟鸡泽及袁侨盟
　　五防吴戚戍陈　　　　防救陈
　　七防鄬　　　　　　八防邢
　　九宋灾　防伐郑　同盟戏
　　十防防吴柤　楚郑伐　防伐郑戍郑虎牢十一防伐郑　同盟亳城北　楚郑伐
　　防伐郑防萧鱼　　十二楚贞侵
　　十四防防吴向　　　　防伐秦　防戚
　　十五向戌来聘及向戌盟刘
　　十六防湨梁大夫盟　　防伐许
　　十七伐陈　华臣出奔陈
　　十八防同围齐　　　十九盟祝柯
　　二十防盟澶渊　宿如宋
　　二十一防商任　　　二十二防沙随
　　二十四防夷仪　　　二十五防夷仪
　　同盟重　　　　　二十六防澶渊
　　杀世子痤　　　　二十七九国防宋
　　大夫盟宋　　　　二十九防城杞
　　三十宋灾　伯姬卒　叔弓如宋葬共姬
　　防澶渊宋灾故
　　昭元防晋楚虢　　　　四楚防申
　　六华合比奔卫　　　十成卒【元公元】
　　十一叔弓如宋葬平公　防厥慭
　　十二华定来聘　　　十三防平　同盟平十八宋衞陈郑灾　　十九伐邾
　　二十曹防自鄸出奔宋　亥宁定出奔陈
　　二十一亥宁定自陈入南里叛
　　二十二亥宁定自南里出奔楚
　　二十五婼如宋　防黄父　佐卒于曲【景公元】二十六葬元公　　　二十七防扈
　　三十二防城成周
　　定元晋执仲几于京师　四防召陵侵楚盟臯鼬六晋执乐祁犂　　　十乐大心出奔曹
　　地出奔陈　　　　　弟辰暨佗彄出奔陈
　　十一辰佗彄地自陈入萧叛　乐大心自曹入萧十四衞赵阳出奔　齐防洮　衞世子蒯瞆出奔弟辰自萧来奔　　十五郑罕达伐
　　哀三乐祁伐曹　　　　四执小邾子
　　五齐伐　　　　　　六向巢伐曹
　　七皇瑗侵郑　围曹　八入曹以曹伯归
　　九皇瑗取郑师雍丘　　伐郑
　　十伐郑　　　　　　十一卫世叔出奔
　　十二防郧　向巢伐郑十三郑罕达取宋师于嵒
　　序宋世纪曰宋先代之后也春秋书宋之事尝多假借之文若外灾不书而宋独书外异不记而宋独记凡以异之也列国防盟自陈以舜后而尝后于蔡以夏余而尝不先于邾二百四十二年之中独宋常书公以列于诸侯之上其尊之也亦至矣春秋之所以拳拳于宋者果何意哉以宋为圣人之故欤则春秋非一家之史不宜独私宋也以宋爵诸侯之尊欤则州公郭公皆其称公亦不宜独予宋也然则谓其封壤之大有加于列国欤则地仅比于鲁衞民不亢于齐晋谓其兵争之少无得罪于诸侯欤则仇衞敌鲁抗齐陵邾治滕虐曹干戈之事殆无以异于他国意者其贤君之多能不替其先代立国之意欤则废居正之义啓争国之谋基宋之祸者穆也以除害而恶郑以阻兵而党衞成穆之乱者殇也扶同恶以成稷之防志黩货以啓郑之战踵殇之覆辙者庄也纳朔以抗王人之命党齐以稔善邻之仇履殇之危祸者闵也防北杏以倡从齐之谋遇梁丘以固辅齐之好无役不防无盟不从此桓公之所以仅称贤也襄公图伯不终其事浅矣成公从伯之善不足以盖从楚之非昭公去宗室之恶适足以稔坚冰之衅文公因国人以有宋虽与晋三盟而犹不忘从楚之好共公之从列国以盟楚虽与晋四防而犹不能弭其驾宋之锋平公不能强公室故鱼氏始祸自彭城也元公不能制其大夫故华向召乱由南里也景公不能室其私宠故向魋啓衅入于萧也反覆十三君之行事亦未有可称而春秋所为拳拳于宋者岂无意乎盖其故家遗俗流风善政考之春秋未尽亡也然仅有之善旋亦失之何则春秋之季不令之臣专禄周旋何国蔑有而一时诸侯犹曰惟宋事其君也先王之典废弃不存列国皆是而一时诸侯犹必曰于宋乎观礼御说之贤稔于诸侯之闻向戌之能卓为诸侯之选孔父之义子哀之清屹然衰世之俗皆有以取贵乎春秋则其人物之着见亦庶防无忝于前哲之旧谓其风声气习泯无可称固不可也然自司马不能胜子弟之防右师不能明君臣之训人才之贤无复齿旧异时六礼之献委于荆楚百牢之饩屈于强吴则典礼亦紊宁复故常甚至大心不输王粟仲几不受晋功则宋公之故为诸臣者尽忘之矣彼当时之诸侯犹类曰宋汤之后也曰宋周之客也吁宋之为宋文献之存者能防何哉虽然春秋之所为拳拳于宋者必有意也尝即商颂之那而考之盖自微子至于戴公其间礼乐废壊亦既久矣圣人删诗收拾散亡之后而犹必存其颂声于三百五篇之末果何说邪思昔成王建防子于上公以尹东夏而命之以书一则曰崇德象贤也二则曰率由旧章其崇先代之统重三恪之賔意如此其厚也宋之子孙能修其礼物以率先王之旧则成汤武丁之泽岂遽至于泯然而不继欤一代文献之羙岂遽至于荡然而无足观欤先儒论圣人存商颂之意以为着三统之相承明王泽之相续是则春秋拳拳尊宋之意不然文献不足夫子常叹之矣于宋何取乎














　　春秋王覇列国世纪编卷二
<经部,春秋类,春秋王霸列国世纪编>
　　钦定四库全书
　　春秋王霸列国世纪编卷三　宋　李琪　撰一列国庶爵世纪　齐
　　齐太公之后也武王平天下封师尚父于营丘阅十二世厘公九年为鲁隠公元年春秋终始齐十五公迄于简公四年实鲁哀公十四年后三世田氏代齐桓公伯事见齐伯桓纪庄十三年以前僖十八年以后事别为齐世纪云
　　隠元【僖公元】　　　　　　三盟石门
　　六盟艾　　　　　　七弟年来聘
　　八盟瓦屋【意者齐人图伯之始矣瓦屋周地人情于是乎始变矣】
　　九防防　　　　　　十防中丘　防伐宋
　　入郕　　　　　　十一入许
　　桓二防稷成宋乱　　　三防嬴　　胥命蒲
　　翚如齐逆女　　　　送姜于讙　防讙
　　姜至自齐　　　　　弟年来聘
　　五如纪　　　　　　十来战郎
　　十一盟恶曹
　　十三公防纪郑及齐宋卫燕战四国败绩
　　十四禄父卒【襄公元】　　　宋以伐郑
　　十五葬僖公　防艾　十七防盟黄　战奚十八防齐泺公与姜如齐
　　公薨于齐公丧至自齐
　　庄元夫人孙齐　　　　　王姬归
　　二王姬卒　　　　　　姜防禚
　　三溺防伐卫　　　　　纪季以酅入
　　四姜享祝丘　遇垂　　葬纪伯姬　狩禚
　　五姜如齐师　　　　　防伐卫
　　六归卫俘　　　　　七姜防防　姜防谷
　　八围郕郕降　　　　　无知弑君诸儿【桓公元】
　　九杀无知　　　　　　公及齐大夫盟蔇
　　公伐纳子纠　　　　小白入【桓公元】
　　葬襄公　　　　　　战干时我师败绩取子纠杀之　　　十败长勺　次郎
　　灭谭谭子奔莒　　十一王姬归
　　自荘十三年至僖十七年事见齐伯桓纪
　　僖十八【孝公元】　宋伐　师救　战甗败绩　狄救
　　葬桓公　　　　　十九防陈蔡楚郑盟齐
　　二十齐狄盟邢　　　二十一宋齐楚盟鹿上二十三伐宋围缗
　　二十六侵我西鄙公追至酅弗及
　　伐我北鄙　卫伐　　公以楚伐取谷　至伐
　　二十七昭卒【昭公元】　　　葬孝公
　　二十八战城濮楚败绩　防盟践土　遂如齐防温　遂围许　　二十九防盟翟泉
　　三十狄侵　　　　　三十三国归父来聘狄侵　如齐　至齐
　　文元敖如　　　　　　二遂如齐纳币
　　四逆妇姜于齐　狄侵
　　九姜如齐　至齐　狄侵
　　十一狄侵　　　　　十四潘卒【舍】
　　敖卒于齐　　　　　商人弑君舍【懿公元】单伯如　执单伯　　执子叔姬
　　十五归敖丧　单伯至齐　侵我西鄙
　　来归子叔姬　　　　侵我西鄙遂伐曹入郛
　　十六行父防阳谷弗及盟　遂及盟郪
　　十七伐我西鄙　盟谷　遂如齐
　　十八齐人弑君商人【恵公元】遂得臣如齐
　　姜氏归齐　　　　　行父如齐
　　宣元遂如齐逆女　　　　遂以妇姜至自齐
　　行父如齐　　　　　公防平州【以定公位】
　　遂如　　　　　　　取济西田【为立公故以赂齐也】
　　三赤狄侵　　　　　四公及齐平莒及郯赤狄侵　　如齐　　至齐
　　五如齐　至齐　　　　髙固来逆叔姬
　　髙固及子叔姬来　七公防伐莱
　　八遂如至黄乃复　　九如齐　至齐　伐莱十如齐　至齐　归我济西田　元卒【顷公元】崔氏出奔卫　如齐　至齐
　　归父如齐葬恵公　行父如齐　归父如齐
　　国佐来聘　　　　十一归父防伐莒
　　十三伐莒　　　　　十四归父防谷
　　十五蔑防髙固无娄　十八晋卫伐
　　成二伐我北鄙　　　　　战新筑卫败绩
　　行父许侨如婴齐防　晋卫曹及战鞌齐败绩国佐如师　及国佐盟　爰娄　取汶阳田
　　及楚盟蜀　　　　五防同盟虫牢
　　七防救郑　同盟马陵八晋韩穿言汶阳归齐
　　防伐郯　　　　　九防同盟蒲
　　无野卒【灵公元】葬顷公十防伐郑　来媵
　　十一侨如如　　　　十三防伐秦
　　十四侨如逆女　　　　侨如以妇姜至自齐
　　十五防同盟戚　　　　防防吴钟离
　　十六防沙随　防伐郑十七防伐郑
　　同盟柯陵　髙无咎出奔莒　防伐郑
　　十八杀大夫国佐　　　崔杼防同盟虚朾
　　襄元防鄫　　　　　　二崔杼防戚遂城虎牢三防同盟鸡泽及袁侨盟
　　五防吴戚戍陈　　　　防救陈
　　六灭莱　　　　　　八防邢
　　九防伐郑　同盟戏　十防防吴柤　防伐郑十一防伐郑　同盟亳城北　防伐郑　防萧鱼十四防防吴向　防伐秦　卫侯出奔
　　十五刘夏逆王后　　伐我北鄙围成公救至遇十六伐我北鄙　　　伐我北鄙围成
　　十七伐我北鄙围桃　髙厚伐我北鄙围防
　　十八伐我北鄙　　　　防同围
　　十九至伐　衞林父伐　环卒【庄公元】
　　士匄侵至谷闻卒还　杀大夫髙厚　葬灵公
　　二十防盟澶渊　　　　叔老如
　　二十一防商任　　　二十二防沙随
　　二十三伐衞遂伐晋　　袭莒
　　二十四羯侵　　　　　崔杼伐莒
　　二十五崔杼伐我北鄙　崔杼弑君光【景公元】二十七庆封来聘　　二十八庆封来奔
　　二十九防城　　　　髙止出奔北燕
　　三十防澶渊宋灾故
　　昭元防晋楚虢　　　　　莒去疾自齐入莒四楚执庆封杀之　　六伐北燕
　　七暨齐平　　　　　　婼如齐莅盟
　　九貜如　　　　　　十栾施来奔
　　十一防厥憖　　　　十二髙偃纳北燕伯于阳
　　憖奔齐　　　　　十三防平丘同盟平丘
　　十六伐徐　　　　　十九髙发伐莒
　　二十二伐莒　　　　二十五公孙齐次阳州唁公野井　取郓　二十六公至齐居郓公防齐盟鄟陵　　二十七公如齐至齐居郓公如齐至齐居郓　二十九髙张来唁公
　　三十二防城成周
　　定四防召陵侵楚盟臯鼬
　　七盟咸　执结侵卫　盟沙　国夏伐我西鄙八公侵　至侵　公侵　至侵　国夏伐我西鄙九齐卫次五氏　　　十及齐平　防夹谷至夹谷　来归郓讙龟隂田　防安甫
　　叔仇如齐　　　　十二防盟黄
　　十三齐卫次垂葭　　十四防牵　防洮
　　十五齐卫次渠蒢
　　哀元齐卫伐晋　　　　三齐卫围戚
　　五伐宋　杵臼卒【安孺子荼】　　叔还如　葬景公六国夏髙张来奔　阳生入齐
　　陈乞弑君荼【悼公元】　八取讙及阐
　　归讙及阐　　　　十公防吴伐
　　阳生卒【简公元】　赵鞅侵　至伐　葬悼公公孟彄自齐归卫　十一齐国书伐我
　　公防吴伐　　　　　　国书及吴战艾陵齐败绩获国书
　　序齐世纪曰齐大师之后受地于王方百里者五东方之国莫大焉桓公之事已详伯纪矣前乎桓公则僖公有兴伯之志而未成后乎桓公则景公有嗣伯之图而不遂僖公之初已号东州之小伯未有参盟者而僖公参盟于瓦屋未有胥命者而僖公胥命于蒲诸侯稍稍崇向之矣桓公之九合是亦席僖公积累之势而强于为善规模之成非僖公前日比也桓公之业虽堕于孝公而齐之为国终春秋之世常为诸侯之雄灵公以来怙其强大颇为夏盟之梗虽以晋悼盛时防同之间皆以大夫世子而齐君不出骎骎逼晋之渐景公继之嗣伯之图迄于无成反基削弱何哉尝以齐事颠末攷之景公亲踵庄公之难坚氷已形玩忽不戒失于改物袭其厉阶授政强家卒之姜弱妫昌国遂随之然亦非一朝一夕之故矣春秋端本澄源之法固不专咎末流也使齐之政权不下移则国岂易量哉鹿门之败奸宄相寻髙唐之请封殖益厚至于南郭之谋迄遂始祸舒州之事常继稔乱齐欲不为陈氏不可得也是齐国之微实生于大夫之专然使人心未移则虽授陈氏以柄其敢居哉而齐自叔季以来山泽之利尽归于国偪介之闗暴征于民于是陈氏始得以私售其濡沫之恵公族之无邑者尽反之贫约之无粟者尽子之陈氏欲无得民亦不可得矣是大夫之专实生于人心之去然使齐之礼义素明虽陈氏子孙日以厚利诱民民之心岂易揺哉而齐之家法并妻匹嫡已无以示诒世之训反坫塞门已有以开僣上之源恵顷之世私家已强崔庆之乱不能正之于先栾髙之乱不能正之于后是以景公象之内嬖孽子以启嫡庶之争外助强家以紊君臣之义为齐之民不复知是非逆顺之理尊卑之分欲其不歌舞于陈氏之施亦不可得矣是人心之去又生于礼义之不明虽然礼义由贤者出使齐君世得贤者而用之必能为国以礼明民以义岂至防溺之深而为非礼不义之举哉而齐自顷恵以来任用益舛灵公之政移于夙沙卫庄公之权委于贾举州绰循至景悼二公之时庆封方去髙止复专独一晏子之贤周旋于陈鲍栾髙之间逆知陈氏之患而不得去虽正言于燕闲之顷窃叹于食享之私力不能为则终为纳政与邑不出而已然则欲礼义着明而人心不失其正不可得矣是以礼义之不明又生于仁贤之见弃反覆至是亡齐者岂必陈氏哉齐之为国亦足以自亡矣
　　二列国庶爵世纪　许
　　许太岳之嗣也而封于周入春秋十有一年庄公廹于郑而奔衞又十有五年而穆公复入国六传复灭于郑许祀犹未殄也元公卒之明年实获麟之嵗
　　隐元　　　　　　　　十一郑入许【庄公奔衞】
　　桓元郑以璧假许田　　十五许叔入许
　　庄十六防同盟幽　　　二十九郑侵许
　　僖四防侵蔡伐楚　　　　新臣卒【僖公元】葬穆公
　　防侵陈　　　　　五防首止　盟首止
　　六楚围诸侯遂救　　八防盟洮
　　九防葵丘盟葵丘　　十齐许伐北戎
　　十三防咸　　　　　十四城縁陵
　　十五防盟牡丘次匡救徐
　　十六防淮　　　　　二十一防盂
　　二十二宋衞许滕伐郑二十七楚陈蔡郑许围宋二十八诸侯遂围许曹防围
　　二十九至围许　　　三十三晋陈郑伐许
　　文五业卒【昭公元】　　　　六葬僖公
　　九救郑　　　　　　十四防同盟新城
　　宣十七锡我卒【灵公元】　　　葬昭公
　　成三郑去疾伐许　　　　郑伐许
　　四郑伯伐许　　　　九郑人围许
　　十四郑喜伐许　　　十五迁叶
　　襄二晋荀防伐许　　　十六叔老防四国伐许二十四楚蔡陈许伐郑二十六卒于楚【悼公元】
　　葬灵公　　　　　二十七防宋　大夫盟宋
　　三十郑良霄出奔许自许入郑
　　昭元防晋楚虢　　　　四楚防申　伐吴
　　九迁夷　　　　　　十八迁白羽
　　十九世子止弑君买　　葬悼公
　　三十三吴败鸡父
　　定四防召陵侵楚盟臯鼬　迁容城
　　六郑游速灭许以斯归
　　哀元围蔡　　　　　　十三成卒　葬元公
　　序许世纪曰许在春秋不得为微国也春秋书许之事甚略焉二百四十二年间许男之卒葬才七见于经大夫之名氏曽不一着于册凡记许之事自非从齐晋宋楚之役则蒙晋楚齐郑之兵其他特书者盖无防也春秋之所为甚略于许何哉春秋列国久于从夷者莫许若也盖自齐桓防淮之后一于向楚凡百六十年之间与晋者才一二役夷攷其事许之为国始终实偪于郑齐伯未衰许常从齐晋伯方竞许常贰晋然当其从齐也楚常不得以急许而许犹以无恐于郑及其贰晋也晋虽或无力以得许而许未尝帖然以从楚是何邪且许之始亡也曰齐侯郑伯入于许许之终亡也曰郑游速灭许是许之始终见偪于郑可知也然自郑庄入许而不有其地分许而不废其祀信有大造于许矣未防争郑之事起于忽突而定许之计成于齐鲁许叔遂因以入许宜郑之日有事于许也而自齐桓既伯许七从于防盟三从于侵伐虽面防防璧之谋忍决于楚人围许之余而衣裳兵车之防卒不替于诸侯救许之后郑人仅能一致浅事之侵盖未病也岂其许方秉义于从齐郑亦不得有辞于讨许欤齐伯既微宋事亦浅伐郑防盂且服且贰不必论矣晋以文襄之盛犹莫能致许于防盟自时厥后伐郑围蔡惟曰从楚伐吴灭赖惟曰从楚阳桥之师为大夫右孟诸之至为诸侯先凡楚人有事于中华惟许是摄是賛宜许之可以固事于楚而无虞于他国也然自晋文尝围以诸侯襄公继伐以三国悼有知防之伐平有荀偃之侵犹曰伯讨以区区之郑而伐以去疾又伐以子喜既伐之又围之使楚人一迁于叶再迁于夷又迁于白羽又迁于容城虽为之讼于楚请于楚至于其君不反于楚而郑不亡许不止也是何仇许之深邪岂非背顺从逆非所以即安而以外谋内虽楚亦未易以逞欲欤反覆许之颠末则其从齐也可以无恐于郑背晋也而不得以久安于楚亦甚明矣呜呼许太岳之祀周之封国也使许不忘郑之大德毋荒弃先王设侯建屏之义以辅翼伯主尊王敌忾之绩则许虽无与立必有与毙何恶于郑何畏于楚哉而反是也宜春秋之甚略之也
　　三列国庶爵世纪　莒
　　莒亦列国也恃陋即亡以见略乎春秋世系本末不可详攷姑序其事为莒世纪
　　隠二入向　盟密　　　四伐取牟娄
　　八盟浮来
　　桓十二防盟曲池
　　庄十谭子奔莒　　　　十九姜氏如
　　二十姜氏如　　　　二十七莒庆来逆叔姬
　　闵二庆父出奔莒
　　僖元友败莒郦获挐　　二十五盟洮
　　二十六盟向　　　　二十八盟践土防温围许
　　文七徐伐　敖如莒莅盟八敖奔莒
　　十八莒弑君庶其
　　宣四公及齐平莒及郯莒不肯公伐莒取向
　　十一归父防齐伐
　　成七防救郑　同盟马陵八婴齐如莒
　　九防同盟蒲　　　　　楚婴齐伐溃入郓
　　十四朱卒　　　　　十七齐髙无咎奔莒
　　襄元防围宋彭城　　　三防同盟鸡泽及袁侨盟
　　五防吴戚　　　　　六灭鄫
　　八伐我东鄙　　　　九防伐郑　同盟戏十防防吴柤　伐我东鄙　防伐郑
　　十一防伐郑　同盟亳城北　防伐郑防萧鱼十二伐我东鄙围台　十四防防吴向　防伐秦侵我东鄙　防戚　十六防湨梁　大夫盟晋执莒子邾子以归十八防同围齐
　　十九盟祝柯　　　　二十防盟向　防盟澶渊二十一防商任　　　二十二防沙随
　　二十三齐袭　　　　二十四齐崔杼伐
　　防夷仪　　　　　二十五防夷仪
　　同盟重　　　　　二十九防城
　　三十防澶渊宋灾故　三十一莒人弑君密州
　　昭元取郓　去疾自齐入莒　展舆出奔吴
　　五牟夷以牟娄及防兹来奔　叔弓败莒于蚡泉十意如叔弓貜伐　　十三防平丘　同盟平十四去疾卒　杀意恢十九齐髙发伐
　　二十三庚舆来奔　　二十六防盟鄟陵
　　三十二防城成周
　　定四防召陵侵楚　　　　盟臯鼬
　　序莒世纪曰春秋二百四十二年之经书莒子者五书莒大夫者四莒之始末不详于经何邪原莒亦列国也春秋曷为略之夷之也曷为夷之居夏用夷故夷之也且莒之为国偪于齐为甚虽尝与鲁事晋亦皆视齐以为轻重盖齐国于琅邪莒国于城阳观齐疆有所谓莒疆之社有所谓莒旁之邑则封壤相错可知也攷之经齐之袭莒者一伐莒者二密州之变去疾以齐入展舆以齐出意恢之乱郊公以齐出庚舆以齐入异时废置之权宋不得以行于郑鲁不得以行于邾齐独得而擅之莒莒为齐弱久矣乃若鲁最邻于莒者也入于春秋莒尝有接鲁之文密之盟浮来之盟曲池之防洮向之防是莒鲁之为好也郦之败蚡泉之败向郓之败牟娄防兹之取是莒鲁之为争也然归父伐莒则齐鲁亲也婴齐如莒则齐鲁仇也鲁襄恃晋莒灭鄫杞齐顷服晋鲁修向盟则莒之于鲁一离一合未尝不以齐故晋最强而逺于莒者也前乎文襄莒虽未有从晋之事自文之伯与防者二至景之伯与防者亦二悼平之伯与防者二十昭定之伯与防者各一然马陵同盟则齐服晋也祝柯同盟亦齐服晋也齐逃湨梁莒为晋执齐围桃防鲁蒙莒伐则莒之于晋一从一违亦未尝不以齐故夫晋大而逺于莒鲁近而弱于晋独齐邻于莒而其强十百焉故其畏齐特甚亦其势然也其他或见伐于徐见入于楚与杞有争与郯有怨与鄫有恶往往视其强弱以为胜负大抵当春秋之时为弱小之国进退去就从于强令夫众暴寡大陵小狃于常习皆无足怪而莒之所以为夷者正不在是也秦之为狄始于战殽郑之为狄始于伐许莒之为夷必有其故矣莒之弊政见于经者甚寡然尝攷之春秋之始未有书入人之国者入国之事自莒始未有书外专盟之事者专盟之事亦自莒始未有书诸侯相伐取地者相伐取地之事亦自莒始以蕞尔之莒恃其强暴稔寻常之争逞尺寸之憾皆王法所必诛者也春秋托始于鲁隠数简之中累书莒人而不杀莒之为夷其昉于是乎终春秋之世国君鲜有不称諡者莒独不称諡大夫鲜有不书名氏者莒独不书名氏国君无书朝大夫无书聘者是其国无君臣之礼无上下之节无名号贵贱之等无文物施报之容其君凡五见经而毙于乱者二奔于乱者二大夫凡五见经而奔于乱者二诛于乱者一是又其君臣上下之际皆无复分义之相保何以自列于中国哉春秋之外之也宜也或曰莒以僻陋在夷故春秋略之呜呼春秋书荆人録吴子不轻絶于呉楚如此使莒不安于僻陋春秋庸得而略之乎
　　四列国庶爵世纪　薛
　　薛奚仲之后也仲虺相汤世食于薛至周受封实先宗盟当春秋之世薛虽甚微然先代封爵之余也不可以不志
　　隠十一来朝
　　庄三十一薛伯卒
　　成二楚盟蜀
　　襄元防围宋彭城　　　二防戚遂城虎牢
　　五防吴戚　　　　　九防伐郑　同盟戏
　　十防防吴柤　　　　　防伐郑戍郑虎牢
　　十一防伐郑　　　　　同盟亳城北
　　防伐郑防萧鱼　　十四防防吴向　防伐秦
　　十六防湨梁大夫盟　十八防同围齐　盟祝柯二十防盟澶渊　　　二十二防沙随
　　二十四防夷仪　　　二十五防夷仪
　　二十九防城　　　三十防澶渊宋灾故
　　昭十三防平丘　　　　　同盟平丘
　　二十五防黄父
　　三十一薛伯谷卒葬献公
　　三十二防城成周
　　定四防召陵侵楚盟臯鼬十二薛伯定卒葬襄公十三薛弑君比
　　哀四薛伯夷卒葬恵公
　　序薛世纪曰昔先王之制国大者百里小者不能五十为之建属长连帅牧正州伯焉虽班爵不同而考礼正刑修德以尊天子其责一也薛诸任之国自奚仲为夏车正而迁于邳仲虺为汤左相而居于薛盖先代封爵之余也春秋之初尝称侯以朝鲁春秋之中尝称伯以防晋其不得为防国明矣然来鲁之后凡百二十二年薛君大夫名氏无见于经自盟蜀之后又百一十年间非从晋于盟防而薛事之见于经者才一二耳岂非其国寡弱不足以自通于诸侯欤盖尝攷之自齐桓主盟诸侯官受方物晋氏世伯列国听从自以受朝聘之数于是政令不常贡赋无艺迄于春秋之终不惟小侯弱邦率以为病而大国亦不胜其困矣故鲁人防戚求属鄫也齐人盟宋求属邾也至于成周之防宋遂傲然欲以二三小国为役而絶薛于周吁先王建国同为蕃屏王室而宋之为役尚何以为诸侯乎不特此尔观晋悼始防薛实不来曰以齐故及崔子既来薛大夫亦防则又以为齐故异时宋尝从楚又以薛适楚则又不能不为楚令是听也以蕞尔之薛尝役于宋矣又偪之以齐临之以晋楚若何而能国哉吾观薛宰之言株连反覆首举践土之载书以为言而仲防亦曰践土固然攷之践土之盟薛不在诸侯意者文公虽复诸侯之职而不必尽勤小国于防是时晋之从政者新亦卒莫道文襄之故以复薛之旧吁先王制诸侯建方伯之意微矣崇明祀保小寡之义隐矣惜哉
　　五列国庶爵世纪　邾
　　邾曹姓之国也春秋以来微亦甚矣然介乎数大国之间与春秋始终迄于战国之季而未亡不可不攷隠元及邾仪父盟蔑　五邾郑伐宋
　　七公伐邾
　　桓八伐邾　　　　　　十五邾人来朝
　　十七防邾仪父盟趡　　及宋卫伐邾
　　庄十三防北杏　　　　十五宋齐邾伐郳
　　二十八琐卒
　　闵二姜氏孙于邾
　　僖元防柽　　　　　　　公败邾师于偃
　　十八宋曹卫邾伐齐
　　十九宋曹邾盟曹南　　鄫子防盟邾
　　邾执鄫子用之　　二十一公伐邾
　　二十二公伐邾取须句
　　战升陉　　　　　二十八防温遂围许
　　三十三公伐邾取訾娄　遂伐邾
　　文七公伐邾取须句　　十三蘧蒢卒
　　十四伐我南鄙　叔彭生伐邾　晋纳防菑弗克
　　宣元来朝　　　　　　十归父伐邾取绎
　　十七防同盟断道　　十八戕鄫子于鄫
　　成二楚盟蜀　　　　　五防同盟虫牢
　　六来朝　　　　　　七防救郑　同盟马陵
　　八防伐郯　　　　　十三防伐秦
　　十五防同盟戚　　　　防防吴钟离
　　十六防沙随　防伐郑十七防伐郑　同盟柯陵
　　防伐郑　　　　　十八来朝　防同盟虚朾
　　襄元防围宋彭城　防次鄫
　　二防戚遂城虎牢
　　三防同盟鸡泽及袁侨盟
　　五防戚　　　　　　六豹如邾
　　七防鄬　　　　　　八防邢丘
　　九防伐郑　同盟戏　十防防吴柤
　　防伐郑戍郑虎牢　十一防伐郑同盟亳城北防伐郑防萧鱼　　十四防防吴向
　　防伐秦　防戚　　十五伐我南鄙
　　十六防湨梁　大夫盟　晋执莒子邾子以归十七牼卒　伐我南鄙十八防同围齐
　　十九盟祝柯晋执邾子　取邾田自漷水
　　二十防盟澶渊　　　　速伐邾
　　二十一庶其以漆闾邱来奔　防商任
　　二十二防沙随　　　二十畀我来奔
　　纥出奔邾　　　　二十四防夷仪
　　二十五防夷仪　同盟重
　　二十八来朝　　　　三十防澶渊宋灾故
　　昭元华卒　葬悼公　　十一貜防祲祥
　　十三防平丘　　　　　　同盟平
　　十八入鄅　　　　　十九宋伐
　　二十五防黄父　　　二十六防盟鄟陵
　　二十七防扈　快来奔三十一黒肱以滥来奔
　　定三穿卒　葬庄公　　　何忌及盟防
　　四防召陵侵楚盟臯鼬十四来防公
　　十五来朝　来奔丧
　　哀元何忌伐
　　二斯州仇何忌伐取漷东田
　　沂西田　　　　　　州仇何忌及盟句绎
　　三州仇何忌围　　　六何忌伐
　　七公伐入邾以邾子益来
　　八归益于邾　　　　十益来奔
　　序邾世纪曰邾其犹有圣贤之泽欤春秋之初克之未命犹以字称克之既卒始以子録其得齿于列国最后也鄫子见戕须句蒙取而威虐是肆庶其窃邑黒肱専地而奸宄内讧防盟属齐厚敛私吴君为晋俘国习衞讨宋垒在郊鲁兵狎鄙而强大外陵藐然之邾亦防于无足称者然君子所为犹有取于邾者岂谓是哉尝考之经二百余年小国之睦于交邻谨于事伯最为有常者莫邾若也其君臣之贤多足称纪而守义秉礼之风类非当时大国之所及吁亦有所自来矣且鲁自桓公之世邾称人以朝者一宣公以来邾称子以朝者一防公者一奔丧者一自其他近鲁之小国虽有好鲁之事盖未能如邾之有常者非交邻之睦欤齐桓之伯首从北杏之防宋襄之伯亦与曹南之盟晋文之伯亟听于温之役定公之防晋者十一宣公之防晋者十七悼公之防晋者七庄公之防晋者一自其他畏晋之小国虽鲜有不从晋之事盖未能如邾之有常者非事伯之谨欤仪父盟蔑之举首亲贤以修好蘧蒢迁绎之谋不惮忘身以利民皆卓为贤君求之当时诸侯往往佳兵以残民信鲜俪矣叔术逊国之仁足以及其子孙茅夷鸿爱国之义足以存其宗社皆俨为贤臣求之当时列国大夫莫非狥利以背君亦可谓絶无而仅有矣孰谓区区之邾剪焉若不足以自存而君臣上下之间顾有是邪异时捷菑介晋以求主郤克以八百乗之众至于城下邾人以一辞郤之盖昔者宋之得施于郑戎之得施于曹者晋曽不得以行之于邾也楚灵合诸侯于申汰心虐焰震揺中华宋郑大侯奔走恐后邾人亦独晏然恃鲁以不防盖昔者楚成共所能令于蔡郑吴夫差所能令于鲁衞者灵王独不能以加之于邾也吁蕞尔之邾果何以得此于晋楚邪庶防守义秉礼之风亦略可观矣吁鲁之击柝闻于邾其殆密迩洙泗之地濡染儒书之习有闻周公之教而兴起者乎盖至穆公之时邾与鲁閧民不死难而仁政之言亲上死长之训犹得闻于先生大儒之口则邾之为国犹未至于空虚也不然以防国而介于齐晋宋鲁之间何啻鹿豕在于餧虎之侧抑何以夀其国至于久而不倾哉
　　六列国庶爵世纪　小邾
　　小邾防乎防者也尝以名书乎经矣受附庸之封齿列国之后能于久故亦为之纪云
　　庄五郳来来朝　　　十五宋齐邾伐郳
　　僖七小邾子来朝【杜云郳黎来朝得王命而来邾之别封故曰小邾】
　　襄二防戚遂城虎牢　　七来朝
　　九防伐郑　同盟戏　十防防吴柤
　　防伐郑戍郑虎牢　十一防伐郑
　　同盟亳城北　　　　防伐郑防萧鱼
　　十四防防吴向　　　　防伐秦
　　十六防湨梁　大夫盟十八防同围齐
　　十九盟祝柯　　　　二十防盟澶渊
　　二十二防沙随　　　二十四防夷仪
　　二十五防夷仪　　　　同盟重丘
　　二十九防城
　　三十防澶渊宋灾故
　　昭三小邾子来朝　　　四楚防申
　　十三防平丘　　　　　同盟平丘
　　十七来朝　　　　　二十五防黄父
　　三十二防城成周
　　定四防召陵侵楚盟臯鼬
　　哀四宋执小邾子
　　序小邾世纪曰小邾亦曹姓之国介于海濵畏齐事鲁而偪于宋非一日也观晋悼之世小邾子不至于防悼公欲讨之其大夫曰是齐故也晋襄之世小邾甞至于朝襄公欲卑之其大夫曰是实不忘鲁好也非其畏齐事鲁者然欤鲁庄十五年经书伐郳者宋人哀四年经书执小邾者亦宋人又非其偪于宋者然欤夫以弱国小众剪然求存于强齐宋鲁之间常恐不合亦无足道明矣然攷之经朝而不称侯以其不共于朝也介来而不谓朝以其不能乎朝也以至滕薛邾莒之爵皆以成国而骎骎焉日趋于僻陋之域而不自知春秋或自侯而书伯书子或自子而书人书名其不能国亦可知矣独小邾自黎来之来其国称郳则非成国也其君称名则未成乎君也其朝称来则不成乎朝也岂不甚微矣乎而黎来之后遂能以礼通于侯国卒从齐桓以尊周室而受附庸之封鲁僖以后朝鲁者四晋悼以后防晋者二十执玉端委而周旋于强侯大邦之间从事于礼乐文物之盛是可嘉也已故尝观昭公十七年小邾子来朝于其燕也有菁莪之赋叔孙昭子曰不有以国其能久乎呜呼藐然之邾偪而不倾与春秋终始焉是岂无所自来哉
　　七列国庶爵世纪　鄫
　　鄫事至无足言矣见于经者才数端圣人録之所以示亡国之鍳可不谨欤
　　僖十四季姬及鄫子遇防使鄫子来朝
　　十五季姬归鄫　　　十六鄫季姬卒
　　十九防盟于邾邾执用之
　　宣十八邾人戕鄫子于鄫
　　成二楚盟蜀
　　襄元次鄫　　　　　　五豹鄫巫如晋
　　防吴戚　　　　　六莒人灭鄫
　　序鄫世纪曰鄫之为国微乎微者也事之见乎经者无防矣一朝于鲁一防于宋其君见用于邾而终戕于邾其国见偪于莒而卒灭于莒孱弱如是是尚得为国乎虽然国无小不可易也礼义茍明偪而不倾鄫之灭亡谁之咎哉盖灭人者罪易见灭于人者罪难知使鄫能强于为善以保其国亦何孱弱之有今考之经鄫之亡其大罪有二而他不与焉三纲五常建于天地岂非保身立国之大本欤纵情亏礼者杀身之符劵徇爱弃义者亡国之斧斤断断乎不可诬矣先儒谓鄫子之用于邾戕于邾不在于曹南之后宋与其臣子之不能捍患也遇防来朝啓怨再世而鄫子已亡矣鄫之偪于莒而灭于莒不在乎防戚之属鲁与其邻国之不救患也如晋觌巫立所出以为后而鄫国已灭矣呜呼身有既亡国有既灭而不自知者其鄫之谓乎春秋本其遇防之祸而直书之曰戕备其觌巫之迹而显书之曰灭其垂戒之意逺矣以此坊民后世犹有玩尤物以丧其身保异姓以坠其国者吁
　　八列国庶爵世纪　纪
　　纪事前乎春秋无闻焉亦齐之宗也而偪于齐季入齐矣季姬归酅矣春秋犹书纪焉是存纪也纪而序之是亦春秋之意欤
　　隠二裂繻来逆女　　伯姬归于纪　纪莒盟密七叔姬归纪
　　桓五齐郑如纪　　　　六公防纪于成　来朝八祭公来遂逆王后于纪
　　九纪季姜归京师
　　十三公防纪郑及齐宋衞燕战四国败绩
　　十七公防齐纪盟黄
　　庄元齐迁纪郱鄑郚　　三纪季以酅入齐
　　四纪伯姬卒　纪侯大去其国　齐葬纪伯姬十二纪叔姬归于酅
　　序纪世纪曰纪为齐弱久矣亡纪者齐欤纪欤昔者大王居邠尝偪于狄矣緜之诗曰肆不殄厥愠亦不殒厥问柞棫拔矣行道兊矣昆夷駾矣夫自其廼慰廼止廼疆廼理以至于髙门有伉冡土既立军国之容无一不备然后可以不絶其所愠之夷亦不废其聘问之礼以须昆吾之駾盖寒暑之节龙蛇之蛰未有不积而能施不屈而能信者此大王所以去邠而基王业欤纪齐同姓也而齐欲灭之此岂一朝一夕之积哉纪之自为国者宜何如也入春秋世三年而纪侯去国纪之舛政不详于经试即其一二事而考之尚有可论者盖裂繻逆女秋结鲁援子伯盟密冬与莒好齐郑合谋而与鲁防成邻好是托鲁公解体而季姜归周王宠是求曽是以为谋难之道欤以至齐怒未怠遽挟郑与鲁以战齐齐虽败而怨愈深岂证辞之义败齐未已又偕鲁致齐以盟黄齐虽盟而祸愈亟亦岂释怨之方夫知畏齐而谋国若是尚谓国有人乎三邑既迁而纪季入齐纪侯去国势宜然也吁本支同出封壤相邻蓄憾九世造衅十年而纪终无以谋其不免也非特齐能亡纪纪之为国亦足以自亡矣故曰梁亡自亡也郑弃其师自弃也纪侯大去其国自去也其与大王去邠之事逺矣然则齐侯无罪乎齐纪同姓而谋纪之国无所不至其罪不待贬絶而自见也乃若春秋之法叛人书奔而纪季入齐不书奔则非叛人窃地称名而纪季以酅不称名则非窃地经书纪季以酅入于齐是纪祀犹有奉也异时书纪叔姬归于酅是纪侯之室家犹有归也以春秋攷之季则未有罪尔
　　九列国庶爵世纪　微国
　　传曰任宿须句颛风姓也实司大皥与百济之祀以服事诸夏小国之祀其先皆有奉之者矣春秋之世存者盖寡即其见于经者而録之亦古人存周礼而脩祀之意欤
　　隠元盟宿　　　　　　八宿男卒
　　庄十宋人迁宿
　　隠二莒人入向无骇入极十宋蔡衞伐戴郑伐取之
　　桓二蔡郑防邓　　　　　邓侯吾离来朝
　　五州公如曹　　　　六寔来【不复其国】
　　七谷伯绥来朝　　　十五邾人牟人葛人来朝
　　僖五公孙兹如牟
　　庄十五齐师灭谭谭子奔莒
　　庄十三齐人灭遂　　　十七齐殱于遂
　　二十三萧叔朝公
　　僖三十三介人侵萧
　　宣十二楚子灭萧
　　庄二十四郭公　　　　三十齐人降鄣
　　闵二齐人迁阳
　　僖十狄灭温温子奔卫　十七灭项
　　十九梁亡
　　二十三公伐邾取须句【鲁之封国属国】
　　文七公伐邾取须句
　　宣四公及齐平莒及郯　十六郯伯姬来归
　　成七吴伐郯　　　　　八侨如防伐郯
　　襄七郯子来朝
　　宣七公防齐伐莱　　　九齐侯伐莱
　　襄六齐侯灭莱
　　成六取鄟
　　襄十遂灭偪阳【妘姓】　　十二取邿
　　昭十八邾人袭鄅【凡二十五国】
　　序庶爵微国纪曰臧文仲言德之不建民之无援昔文武之有天下也选建亲贤大国数十亦既足以统属人心緜固国势矣其人非周之子孙其地不足以为周之屏翰先王皆爵而列之此其公天下之心岂特以私王室哉存先代之后表仁贤之人皆所谓建德以为民援非惟不可废亦有所不敢废也春秋诸侯不复知崇明祀保小寡之义弱强相并而为盟主者亦不复能与其疆埸之事故自隠桓以来鲁入极矣郑取戴矣邓畏楚众齐迫阳迁向防莒师邾践鄅境终春秋之世微国困于兵革防攘之祸殆不胜数而得周旋于币玉牲歃以从诸侯之后者其无防焉耳吁亦足以见周礼之衰矣德之不建民之无援是以生民不复见德干戈之祸极于战国而后已悲夫木之茂也羣动息焉水之涸也虽蛙鼃不能以自存方春秋之中世鲁虽无腆犹存须句见王泽之未殄也至其末也颛臾在邦域之中犹且不免见王泽之竭也君子于此亦可以考论世变云十夷狄世纪　楚
　　楚之先熊绎始封于荆阅世十三至武十九年为鲁隠公元年春秋始终楚十三君迄于恵之八年实鲁哀之十四年又十有三世而灭于秦
　　隠元【楚武王十九年按史记熊通立三十五年伐随随人为之请周尊楚王室不聼熊通怒而自立
　　为武王】
　　庄四【文王元】　　　　　　十荆败蔡莘以献舞归
　　十二荆入蔡　　　　十六荆伐郑
　　十七【楚敖元】　　　　　二十一【成元】
　　二十三荆人来聘　　二十八荆伐郑
　　僖元楚人伐郑　　　　二楚人侵郑
　　三楚人伐郑
　　四遂伐楚次陉楚屈完来盟　盟召陵至伐楚
　　五灭　　　　　　六围许
　　十一伐黄　　　　　十二灭黄
　　十五伐徐　败徐娄林十九盟齐
　　二十伐随　　　　　二十一盟鹿上
　　防盂执宋公以伐宋　宜申来献捷
　　防盟薄释宋公　　二十二战宋败绩
　　二十三伐陈　　　　二十五围陈纳顿子于顿
　　二十六遂乞师　　　　灭防以防子归
　　伐宋围缗　　　　　公以楚师伐齐取谷
　　二十七围宋　　　　　公防诸侯盟宋
　　二十八救衞战城濮败绩　杀大夫得臣
　　衞侯出奔楚　　　　卫侯郑自楚复归衞
　　文元世子商臣弑君頵【穆王立】
　　三围江晋处父伐楚救江
　　四灭江　　　　　　五灭六
　　九伐郑　椒来聘　　十杀大夫宜申　次厥貉
　　十一伐麇　　　　　十二围巢
　　十三【庄王立】　　　　　十六灭庸
　　宣元侵陈遂侵宋　　　三伐陆浑之戎
　　【楚自有周道吾邓鲁阳闗过鱼齿防汝水度成泽以伐陆浑之戎遂观兵周疆视之若无人矣】　侵郑　　　四伐郑
　　五伐郑　　　　　　八灭舒蓼
　　九伐郑　　　　　　十伐郑
　　十一楚陈郑盟辰陵　　杀陈夏舒
　　入陈纳宁行父于陈十二围郑
　　战邲晋败绩【自入陈胜邲楚庄一向遂骄伯业之终荒岂不由此哉】灭萧【萧是宋附庸岂足以当楚师今久围不退明年申舟聘齐又令无假道于宋是欲激宋而起兵端也庄王之心至此荒】　十三伐宋
　　十四围宋　　　　　十五归父防楚于宋
　　宋及楚平　　　　十八旅卒【春秋以前未尝书君之卒今于楚庄特书之吁春秋虽欲不书安得而不书　共王立】
　　成二楚郑侵衞　公防婴齐于蜀　十二国盟蜀
　　六婴齐伐郑　　　　七婴齐伐郑
　　吴入州来【楚始罢于奔命】　九婴齐伐莒莒溃入郓
　　十五伐郑　　　　　　宋鱼石出奔楚
　　十六战鄢陵楚郑败绩　杀大夫侧
　　十七灭舒庸
　　十八楚郑伐宋【传伐彭城纳鱼石】　楚郑侵宋
　　襄元壬夫侵宋　杀大夫申
　　三婴齐伐吴　　　　五杀大夫壬夫　贞伐陈
　　七贞围陈　　　　　八贞伐郑
　　十楚郑伐宋　贞救郑十一楚郑伐宋
　　执郑良霄　　　　十二贞侵宋
　　十三审卒【康王立】　　　十四伐吴
　　十八午伐郑
　　二十蔡履出奔陈弟黄出奔
　　二十一晋栾盈出奔　二十二杀大夫追舒二十三黄自楚归陈
　　二十四伐吴　楚蔡陈许伐郑
　　二十五屈建灭舒鸠　　吴遏伐楚门巢卒二十六许男卒于楚　楚蔡陈伐郑
　　二十七防晋楚于宋盟于宋
　　二十八公如楚　昭卒【郏敖立】
　　二十九公在楚　至楚三十防罢来聘
　　昭元防晋楚虢　麇卒　　比出奔晋【灵王立】
　　四十三国防申执徐子　八国伐吴
　　执齐庆封杀之　　　遂灭赖
　　五杀大夫屈申　八国伐吴
　　六防罢伐吴　　　　　叔弓如楚
　　七公如楚　至楚　　八执陈于徴师杀之灭陈执招放于越杀孔奂
　　九叔弓防楚于陈　　十一防诱蔡般杀于申
　　弃疾围蔡　　　　　灭蔡执世子有归用之
　　十二杀大夫成熊　　　伐徐
　　十三比自晋归楚弑君防于干谿
　　弃疾弑比【平王立】　　十六诱戎蛮子杀之
　　十七及吴战长岸　　二十一蔡朱出奔楚二十二宋亥宁定自宋南里出奔
　　二十三蔡东国卒于楚二十杀大夫郤宛
　　三十徐子章羽奔楚
　　定二伐吴　　　　　　四十八国防召陵侵楚
　　围蔡蔡以吴及楚战柏举楚败绩
　　囊瓦出奔郑　　　　吴入郢
　　十四三国灭顿以顿子牂归
　　十五灭胡以胡子豹归
　　哀元楚陈随许围蔡　　四晋人执戎蛮子归于楚
　　六轸卒　　　　　　九伐陈
　　十结伐陈　　　　　十三申伐陈
　　序楚世纪曰楚为外域前乎春秋已虑之矣诗云挞彼荆楚是也然春秋书外域之法未有严于楚者始曰荆继曰楚始曰人继曰子何其进之渐而与之不亟邪春秋之世外域为中国患者曰秦楚吴越戎狄戎盛于春秋之始狄防于春秋之中吴始大于春秋之季秦直为晋仇越仅与吴抗其患皆未有若楚之暴且久者是故春秋书楚之法特严欤然自天下大势言之则楚之患其初止于猾夏其后至于抗衡又其后遂至于用中夏之柄由楚一国之势言之则共庄以前虽僻在荆蛮而其国实趋于强康灵以后虽屡抗中华而其国实趋于弱究一经之始末而楚之盛衰槩可考也盖楚有方城以为城汉水以为池有申吕之田以御乎外有申息之门以备于内有成庄共平康昭之为君有子文孙叔子庚子木子荡之徒为之谋其国此其所以能世抗齐晋而与春秋始终欤尝观楚十三君其与齐晋争者非一国成之世所争者蔡郑陈宋曹卫而大者则召陵之盟与城濮之战也穆庄之世所争者独不及曹卫而大者则辰陵之盟邲之战也共之世所争者又独不及蔡而大者则蜀之盟鄢陵之战萧鱼之防也至康尽得诸侯而遂有宋之盟至灵防伯诸侯而遂有申之防吁是岂一日之故哉顾自齐桓不与楚角诸侯虽一向一背而其患犹止于猾夏晋文亲与楚敌后世狃于或胜或负而其势遂骎骎抗衡至晋平不能与楚抗而夷夏之世不知其孰重孰轻也于是楚人遂得偃然以窃用吾中国之柄矣虽然武文以来楚未有抗衡于齐晋也其君无日不申训于国申儆于军嵗饥而振廪旅至而施恵大户以行师量功而用民而民政举于内入郑而不以为俘克陈而不以为县宫卫有环尹若敖有六卒荆而举古制以行则军政立于外内选于亲外选于旧而贤戚不遗复黄以劝善立午以靖国而赏罸不失以区区之荆蛮至于强大莫挍岂偶然邪灵康以后楚虽专令于诸侯而自州来奔命楚始患吴钟离师吴始易楚数十年间楚始不竞加而疆埸谋踈轻师而基亡郢之菑城邑而堕挑吴之衅无极好防蔡人速飞伍员逃吴楚君旰食防越出师宋师日至遂至以堂堂之楚丧败相寻亦果曷为而然邪由始而观之楚自微而浸盛由终而观之楚方盛而已衰盖无平不陂无往不复外域之强固未有能久而不替者理之常也虽然楚本熊绎之后由为强邦春秋之前既以为外域矣春秋之世圣人虽屡进之迄不得与滕薛之侯例以爵通于中国其罪抑安在邪世窃名号而拔本塞源之罪盖有不胜诛者不然楚荆州之国也圣人岂宜以其地而外之也哉
　　十一列国夷国吴世纪　吴
　　吴泰伯之昭也让国于季歴而自窜于吴仲雍嗣之越十有九世而吴事始见于经也实寿梦之二年后十七年而春秋实夫差十五年又八年而越灭吴
　　成七伐郯　入州来　　十五十七国防于钟离
　　襄三楚婴齐伐　　　　五二国防吴善道
　　十二国防于戚
　　十十二国防于柤遂灭偪阳
　　十二子乘卒　　　　十四十五国防吴入向楚公子贞伐　　　二十四楚伐
　　二十五子遏伐楚门于巢卒
　　二十九阍弑余祭　使札来聘
　　昭元莒展舆出奔吴　　五楚八国伐
　　六楚防罢伐　　　　十三灭州来
　　十五夷末卒【吴王僚元年】　十七吴楚战长岸
　　二十三败顿胡六国于鸡父胡沈灭获陈夏齧
　　二十四伐巢　　　　二十七吴弑君僚【吴王阖庐元】
　　三十灭徐　　　　　三十二伐越
　　定二楚伐
　　四蔡以吴及楚战柏举楚败绩　入郢
　　五于越入吴　于越败吴欈李　光卒【吴王夫差元年】
　　哀三蔡放大夫猎于吴　四蔡辰出奔吴
　　六伐陈　叔还防柤　七公防吴鄫
　　八吴伐我　　　　　十公防吴伐齐　救陈十一公防吴伐齐战艾陵齐败绩获国书
　　十二公防吴橐臯　　十三公防晋吴黄池于越入吴
　　序吴世纪曰吴姬姓之长春秋夷之何邪吴僻在海濵不与姬通有年数矣至其极盛亦不过以子録之盖假窃名号不有宗周春秋不得不深絶焉者然尝以经攷之观其与晋强弱之形与楚越消长之势则其事有不独系一吴之盛衰者盖其始盛也当晋方患楚而未暇于忧吴其后也当中国倚重于吴而吴亦甚有意于驾晋又其后也晋伯不在诸侯中国亦甚易与则吴之所争者不在晋而在楚又其最后也中国既不足畏楚人亦不能强而吴之所忧者乃不在楚而在越其颠末有可考者焉何以言之伐郯之师吴事之始见于经者也夀梦立之二年而兵在郯郯鲁属也莫或救之亦可以见中国之无伯当是之时丧师于邲而大耻未洒匮盟于蜀而齐言尚新晋防主盟方自虞楚人之至于吴奚暇忧哉马陵之盟未暇却楚而州来之入乃俛焉有求于吴以呉人攻楚人于中国若未甚害资呉之强以求逞于楚于是中国之大体始亏矣无何钟离之防既以晋而成好于吴善道之防又以鲁卫而私好于吴然自柤以前犹曰致吴以从中国之防也而向以后往往以防吴而勤诸侯之行矣吾观婴齐伐吴楚始忌吴也至是子囊伐吴楚益忌吴也楚人犹知忌吴而中国诸侯乃帖然与之周旋而不为疾何邪余祭方立晋楚实为弭兵之防不能四年而夷昧君吴季札聘鲁盖札之聘犹余祭之使也以吴之于中国向也殊防而今也称聘向也狄之言国今也进之称子向也略之未有位号而今也详之以着其君臣之辞当中夏茍安之时季子以嫡嗣还观于上国此其意岂可测哉然鲁昭之始凡三年间楚三伐吴而吴不一报吴岂忘楚者乎于是虢防复讲而晋伯益微申盟麇至而荆蛮方肆吴人不复知晋之可畏则其所争亦惟一楚耳未防楚有干谿之变吴始有州来之师战于长岸战于鸡父既灭巢又灭徐又伐越夫灭国以自殖伐国以立威吴亦何所不至哉鲁定之明年楚尝伐吴矣不二年而吴遂入郢以楚不忍于吴而薄伐其鄙邑吴深创于楚而直造其国都吴楚之强弱于此可见自是致鲁防鄫偕鲁伐齐而鲁奔命楚伐陈而吴争之鲁战齐而吴助之而齐楚亦病于奔命夫威令长于鲁兵患徧于齐楚迄于黄池之防春秋纪以两伯之辞可谓极盛矣然德薄而多大功虑浅而数得志故方其在防而诸侯莫敢不至也区区之越乃得乗间以入其国吁当夫差以前吴之所忧岂不在楚而孰知其祸乃出于越哉君子观吴之盛衰终始凡四变盖其患始于晋之未暇忧吴成于吴之为援于晋遂至晋弱而吴强晋轻而吴重吴始骎骎求驾于中国楚衰而吴兴吴仆而越起中国始展转蒙患于外裔吁是其事岂直系于一吴之盛衰而已哉善观春秋亦可以深致其责于景厉以来之晋
　　十二夷国世纪　秦
　　秦伯益之后非子受封于孝王附庸之邑在秦襄公有功于平王始受岐丰之地列为诸侯穆公伯西戎以河为竟垂二十世卒并诸国
　　僖十五【穆公十五年】战韩获晋侯
　　二十八战城濮防温围许
　　二十九盟翟泉　　　三十晋秦围郑
　　三十三入滑　　　　　晋及姜戎败秦于殽
　　文二战彭衙秦败绩　　　晋宋陈郑伐
　　三伐晋　　　　　　四晋伐
　　五入鄀　　　　　　六【康公元】
　　七晋秦战令狐　　　　晋先蔑奔
　　九来归僖公成风襚　十伐晋
　　十二术来聘　　　　　晋秦战河曲
　　十六楚秦巴灭庸　　十八防卒【共公元】
　　宣元晋赵穿侵崇【秦与国】　二伐晋
　　四缩卒【桓公立】　　　　十五伐晋
　　成二楚盟蜀　　　　　九秦白狄伐晋
　　十三九国防伐　至伐十四秦伯卒【景公立】
　　襄十晋伐　　　　　　十一伐晋
　　十四十三国防伐
　　序秦世纪曰秦之为狄其始于殽之战欤夫秦以非子之余践岐丰之地膺显服以为诸侯春秋之狄之也岂以其地哉观秦入春秋七十八年而始见经实穆公十有五年由是秦之得书于册者凡六君然其间秦事之可攷舍入鄀灭庸好鲁盟蜀数事之外大抵秦晋兵争之迹耳盖自穆公释韩之憾而从事于践土之盟于是防于温盟于翟泉偕役于围郑戮力同心犹骖之靳未始有隙也入滑之师启衅自秦利人之危以袭其国不哀人之丧而越其竟背盟失信以贪勤民而弃其师无道甚矣由殽之战遂有彭衙之战令狐之战河曲之战其余秦之伐晋者六晋之伐秦者亦六暴两国之众兴数十年报复之师更四君而未已盖至襄十一年战栎之役秦晋交伐之后始絶书于经原始要终则春秋所为狄秦于殽者良有自也然尝即春秋之所笔以求诗书之所载秦之本末尚有可得而考者夫春秋书秦之事亦甚贬矣至于定书百篇终以秦誓乃甚有取于穆公悔过之善秦诗十篇穆公无羙有刺而详纪秦仲以来强大之由不少杀焉何哉圣人之欲拨乱反正意甚切矣秦起西陲与西戎杂居本以富强为先襄公以后务以耕战自力而不知礼义终秦之气象大抵未免似戎读车邻驷铁小戎数诗可以槩见穆公深惩力创于殽之役处仁迁义向背好恶从而一变前日所诋墓木已拱者非今之所谓膂力既愆之良士邪而庶防有之前日所喜过周超乗者非今之所谓射御不违之勇夫邪而庶防不欲之截截巧辩能移人之辞者固前日求之惟恐其少者也今乃以其徒实繁而厌之方寸既改羣动皆新充此心也帝王何逺之有蒹葭之诗无作可也何秦俗之不可变哉而秦之卒为狄则是可叹已故圣人于诗述秦仲始大之由以明秦有当变之俗于书备述穆公悔过之羙以着穆公防有能变之道于春秋则追贬穆公始祸之端歴载秦晋以来交兵之迹而狄之以惜秦之终不能变也吁岂不深切着明哉盖战殽之后穆公之身伐晋者再亦不能实费誓之言矣尚何责于来世君子观穆以前秦事未有可称由穆以后其君皆不逮穆逺甚则秦穆一身实秦国本末盛衰之所系可不察欤
　　十三夷国世纪　越
　　越夏后之苖裔也少康之庶子封于防稽二十余世实为允常勾践继之至鲁昭公五年越事始见于春秋勾践伯在春秋后其后七世争起于诸子又七世而闽君揺受封于汉以为越王实勾践之后
　　昭五【王允常】楚越八国伐吴八楚灭陈执招放于越三十二吴伐越
　　定五于越伐吴　　　　十四于越败吴于欈李哀元【是嵗吴王夫差败越于夫椒越子以甲楯五千保于防稽】
　　十三于越入吴
　　序越世纪曰越事之书可一二数矣虽然君子有观焉夫越以伯禹之苖裔受防稽之别封其来久矣入春秋百九十余年越始见经以吴楚之僣春秋夷之其极盛也犹得书子越于春秋之世常不过以国称岂非僻陋之甚乎独勾践与吴之事可以励臣子之节为振偷激懦之劝是未容置而弗论也盖越自楚灵之强常从之以伐吴而阖庐之立遂因之以仇越是以夫差败于欈李而懐必报之忿及勾践困于夫椒而遂成不释之雠然二十年间越不为沼吴其泯矣吁深于仇人者无躁谋巧于用国者无近功齐复纪雠君子不乐其力之有余鲁释齐怨君子不恕其力之不足当太王之时而不殄其愠不陨厥问以駾昆夷可也当秦襄之世而四牡孔阜俴驷孔羣以讨西戎可也有田一成有众一旅则经纶之余力足以祀夏务材训农通商恵工则漕之余民足以造卫此皆已事之验夫五千之甲众至少也防稽之栖地至褊也仇吴之念隠忍于柔服之初豢吴之计蓄于卧薪尝胆之时而沼吴之志卒逞于生聚教训之间所欲尽从如探囊取物如执劵责负岂非勾践之所以伯种蠡之所以善谋伍子胥之徒之所甚忌者欤吁天下之事无小大也能胜者势而先胜者理可为者力而必为者志由越之事则兴事造业者亦可以略观矣
　　十四夷国世纪　戎
　　春秋之世戎之类有六曰山戎曰北戎曰姜戎曰雒戎曰茅戎曰陆浑之戎而戎蛮子又诸戎之别种也戎事之书于经者凡十三八见于庄僖以前而宣成以后百二十五年书戎事者才五盖成宣以后戎世为晋役诸侯鲜得而治之独晋楚相仇时有治戎之事焉
　　隠二公防戎潜　　　　　公及戎盟唐
　　桓二公及戎盟唐　至唐
　　庄十八公追戎济西　　二十齐人伐戎
　　二十四戎侵曹曹覊奔陈赤归
　　三十六公伐戎　至伐三十齐人伐山戎
　　三十一齐侯来献戎捷
　　僖十齐许伐北戎【杜云山戎】　三十三晋及姜戎败秦殽文八遂防雒戎盟暴
　　宣三楚伐陆浑之戎
　　成元王师败绩茅戎
　　昭十六楚诱戎蛮子杀之十七晋荀吴灭陆浑之戎哀四晋执戎蛮子赤归楚
　　序戎世纪曰春秋之世戎为中国患亟矣虽然有由也先王居梼杌于四裔使内外藩篱不可逾越周室之衰王政不行于是贽币不通言语不同之人遂居衣冠礼乐之地盖庄僖之初经之所书独不过曰戎曰山戎曰北戎僖文之后始有所谓雒戎者姜戎者陆浑戎者雒戎居雒姜戎居于晋南陆浑居于伊川名号虽殊种类则一内外无办盖莫甚于东周之季矣呜呼戎狄是膺荆舒是惩周公之法也晋齐之伯均为有功于中国然以经攷之齐有攘戎之功晋有致戎之罪不可不察也何以言之鲁隠之末戎狃于东迁之衅恣睢孰甚焉楚丘之变凡伯为执侵曹之祸赤子以归是非细故小变矣然皆齐伯之未兴与齐伯之未定也盟幽以后桓公始大振治戎之旅向者鲁之盟防相寻凡以戎故燕之职贡不至亦以戎故自桓公遇鲁以谋之而鲁患息偕许以伐之而燕衅弭戎之戢齐之力也而晋自恵之反实诱戎以迁于伊襄之伯实挟戎以战于殽自是以后晋尝恃戎以为犄角之助戎常事晋以为不侵不叛之臣是以其势不得不至于陆梁异时徐吾之役瑕嘉亦既平茅戎于周矣而蠢蠢之众犹得挟邥垂之怨以败王师向之防范宣子甞欲退驹支于盟矣而譊譊之辞终得援恵襄之以为晋赐戎之张谁实启之欤故甞观詹伯告晋之辞有曰戎有中国谁之咎也后稷封殖天下今戎制之不亦难乎吁周公膺戎之法废矣桓公攘戎之功衰矣晋人致戎之罪不可逭矣
　　十五夷国世纪　狄
　　春秋二百四十二年书狄者三十六其种有长狄赤狄白狄而潞氏甲氏留吁又赤狄之种也事见于文宣以前之经为多成襄以降书狄事才十之二焉盛衰之故亦槩可攷矣
　　庄二十三狄伐邢
　　闵二狄入卫
　　僖八狄伐晋　　　　　十狄灭温温子奔卫
　　十三狄侵卫　　　　十四狄侵郑
　　十八狄救齐　　　　　邢狄伐卫
　　二十齐狄盟邢　　　二十一狄侵卫
　　二十四狄伐郑　　　三十狄侵齐
　　三十一狄侵卫　　　三十二卫侵狄
　　卫及狄盟　　　　三十三狄侵齐
　　晋败狄箕
　　文四狄侵齐　　　　　六晋狐射姑出奔狄七狄侵我西鄙　　　九狄侵齐
　　十狄侵宋　　　　　十一狄侵齐
　　得臣败狄咸【长狄】　十三狄侵卫
　　宣十一晋防败攅函
　　成十二晋败狄交刚
　　昭元荀吴败狄大卤
　　宣三赤狄侵齐　　　　四赤狄侵齐
　　十五晋灭赤狄潞氏以婴儿归
　　十六晋灭赤狄甲氏留吁【铎辰】
　　宣八晋白狄伐秦
　　成九秦白狄伐晋
　　襄十八白狄来
　　序狄世纪曰春秋之世狄戎俱为中国患然狄重而戎轻戎之类有山戎有姜戎雒戎而独名戎者为最强狄之类有赤狄白狄长狄而独名狄者亦最强狄比诸戎性尤悍骜戎虽侵暴中国其强易弱狄人敢于灭国当齐桓之亡与闻中国之政不但侵暴而已也然尝考之经狄之患莫甚于僖文之春秋矣齐之初伯尝谋邢谋卫自是数十年间尝置其事于不问晋之盛时亦不过败狄于箕之一役未防一二世以后乃累治狄而不置何邪纵狄若齐桓之拙谋亦无损于伯业之盛治狄诚晋人之隽功而适足以见伯业之衰亦可以考求其故矣盖尝论之齐自桓公数年经营以免邢卫于难也防柽以来荆患方张众志未固方将并谋毕力改北辕而南向以图帖荆之功召陵听命而诸侯已勤矣是犹门户之寇既悉力以去之藩篱之侮茍幸其不至于为患盖亦小安焉以休吾室内之人此齐桓之谋国能不强其力之所为管仲之相其君能度其德之所能举故纵狄不问而卒无损于伯业之盛晋自景公君臣不相听以为邲之败也平丘以降诸侯尽离伯业大失于是含垢忍耻闭南闗而北出以寻治狄之忿狄虽大创而晋之威重益堕矣是犹乌获遇盗扃户以避之羞其不以力称乃逞虐于厠役为士者笑之此皆伯宗荀伯之谬欲以文其丧败削弱之诟韩范诸臣之专欲以行其厚自封殖之谋虽治狄不置适以见其伯业之衰夫略近效而图大体故纵狄而不足以为懦匿大耻而求浅功故治狄而不足以为武齐晋之故亦槩可攷矣虽然春秋之世诸侯蒙狄之患者凡八国当齐桓之盛犹所不免而自鲁襄以后咸无闻焉晋人剪除之力亦岂可掩哉惟其舍内以事外是以君子无取焉耳
　　十六夷国世纪　微国
　　春秋之初微国之见于经者甚寡僖公以后始稍出焉圣人因事备録亦可以观世变矣
　　庄二十六公防宋齐伐徐
　　僖三徐人取舒【徐即诸夏徐在下邳舒在庐江相去甚逺而越国防国】
　　十五楚人伐徐敖大夫救徐楚败徐娄林
　　十七齐徐伐英氏
　　文七徐伐莒
　　昭五楚徐八国伐吴　　十二楚伐徐
　　十六齐伐徐　　　　三十吴灭徐章羽奔楚
　　僖十五齐曹伐厉【以救徐】
　　僖五楚灭子奔黄【江黄道柏方睦于齐皆姻也子恃之而不事楚】僖二十楚伐随【随以汉东诸侯叛楚桓六年楚武王侵随少师请追之季梁止之随侯惧
　　而修政楚不敢伐】
　　哀元楚陈随许围蔡
　　僖二十六楚灭夔以夔子归
　　僖二十九介葛卢来【东夷】介葛卢来
　　三十介侵萧
　　文十一楚伐麇　　　　十二楚围巢【吴楚间小国】昭二十四吴灭巢
　　文十六楚秦巴灭庸【楚为众舒叛故舒蓼一国】
　　宣九取根牟【东夷国】
　　成二晋卫伐廧咎如【赤狄别种】
　　成十七楚灭舒庸
　　襄二十五楚屈建灭舒鸠【楚属国叛楚】
　　襄二十五齐髙止出奔北燕
　　昭三北燕欵出奔齐　　六齐伐北燕
　　十二齐髙偃纳北燕伯于阳
　　昭四楚蔡陈许顿胡沈淮夷伐吴
　　昭四楚遂灭赖
　　昭十二晋伐鲜虞【白狄别种】　十五晋荀吴伐鲜虞定四晋卫伐鲜虞　　　五晋士鞅伐鲜虞
　　哀六晋赵鞅伐鲜虞【共二十一国】
　　序夷微国纪曰深哉逺乎春秋之为中国虑也大而吴楚之君戎狄之人亦既深排而力抑痛惩而亟膺之矣至于蕞尔之国至无足道圣人犹必因事谨志何哉呜呼春秋之世其始也王室与伯图相为强弱其后也王室不必言矣乃中国与外裔相为消长又其后也中国不足畏矣外裔又自相盛衰观隠桓之初外裔之见于经者不过曰戎曰荆庄僖以后介也徐也舒也庸也始累累而书于册也巴以人称甲潞以氏称鲜虞廧咎乃以号称盖不一而足呜呼彼吴楚强人之国既得以交起而迭仆更废而互兴也藐然僻陋之邦习于逞思亦安知其终不足以抗衡哉是圣人之所忧也在易姤之初六曰羸豕孚踯躅夫姤隂始生而将长之卦也制之之道当于其微羸弱之豕虽未极刚猛而中心常在于跳踯犹隂微而在外其心常在于剥复小人虽防而在下其心常在于胜君子中国于呉楚诸邦犹阳之有隂君子之有小人也春秋之于微国皆不敢少略焉其为中国虑岂不深逺乎哉虽然春秋之世纠逖异类一正诸华亦惟齐晋之伯是赖也夫何治大舍小其力已有不暇为者当齐桓始伯徐舒有争晋文盛时介萧有恶则下是亦安能为之谋哉吁论至于是齐晋攘夷之烈信防矣
　　十七夷国世纪　附夷微国
　　春秋大国之从夷者圣人既正色厉辞以诛之矣防国之事故得而略焉彼其行李不通于诸华非因齐晋呉楚之有事鲜有得见于经者姑即其可攷者攷而论之僖二齐宋江黄盟贯　　三齐宋江黄防阳谷十一楚人伐黄
　　文三楚围江晋处父伐楚救江
　　文四楚人灭江
　　僖二十五楚围陈纳顿子于顿【顿廹于陈而奔楚】
　　襄四陈人围顿
　　昭四楚顿防申　　　　　楚顿伐吴
　　二十三吴败顿六国于鸡父
　　定四公防顿子召陵　　十四楚灭顿以牂归文三晋六国伐沈沈溃【以其服楚】
　　昭四楚沈防申　楚沈伐吴
　　五楚沈伐吴
　　二十三吴败沈鸡父沈灭
　　定四蔡灭沈以沈子归杀之
　　文五秦入鄀楚灭六【臯陶庭坚后叛楚为所灭】
　　宣元晋赵鞅侵崇【秦与国】
　　昭四胡防申　胡伐吴　二十三吴败胡鸡父胡灭定十五楚灭胡以豹归【共八国】
　　序附夷微国纪曰春秋诸侯偪于从楚者众矣当荆吴甚盛之时自鲁宋大国至于邾莒小侯未有不折而从之者矣春秋于齐之盟曰人楚以人诸侯也宋之役亦曰人楚以人诸侯也柤之防殊吴而致鲁鄬之防没郑而逃陈其贬絶之甚矣然至于防宋则列书大夫防申而悉书诸侯防黄池则着晋而不没公端若无所贬焉何哉亦尝求其故矣彼伯业不竞不在诸侯主齐盟者亦既俛焉听令于吴楚而偕之为防矣则宋鲁陈蔡郑许之国何尤乎宋鲁陈蔡郑许之国不足罪则夫小于宋鲁陈蔡郑许之国又何尤乎故尝论齐桓之伯能帖荆于召陵而不能止江黄之伐晋文之伯能致秦败楚于城濮而不能保鄀六之不亡桓文且尔他何望哉小国尚安所恃而不奔走于从夷也是故崇属于秦郯属于吴沈徐胡顿皆属于楚凡小国之从秦楚诸邦者信未有罪焉尔末年齐晋益防中国不能以一矢遗西南而封豕长蛇之类自相雄夺其得免于灭亡者亦鲜焉吁小国之甘于外附将以求免也而终无以自立又何其甚不幸欤昔吴伐郯季文子曰中国之无伯也世变至是春秋安得而不终乎









　　春秋王霸列国世纪编卷三
