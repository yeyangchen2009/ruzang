　　钦定四库全书　　　　　经部五
　　春秋究遗目录　　　　　春秋类
　　卷一
　　隠公
　　卷二
　　桓公
　　卷三
　　庄公上
　　卷四
　　庄公下
　　卷五
　　闵公
　　卷六
　　僖公上
　　卷七
　　僖公下
　　卷八
　　文公
　　卷九
　　宣公
　　卷十
　　成公
　　卷十一
　　襄公上
　　卷十二
　　襄公下
　　卷十三
　　昭公上
　　卷十四
　　昭公下
　　卷十五
　　定公
　　卷十六
　　哀公
　　【臣】等谨案春秋究遗十六卷
　　国朝叶酉撰酉字书山号花南桐城人乾隆己未进士官至左春坊左庶子是编多宗其师方苞春秋通论而亦稍有从违其曰究遗者
　　盖用韩昌黎赠卢仝诗春秋三传束髙阁独抱遗经究终始语也于胡传苛刻之説及公谷附防之例芟除殆尽于左氏亦多所纠正乃往往并其事迹疑之如开卷之仲子谓恵公违礼再娶以嫡礼聘之可也酉必据此谓诸侯可再娶则卫庄公于庄姜见在复娶于
　　陈陈之厉妫有娣戴妫其正名为嫡可知亦将据以为诸侯之礼可以建两嫡乎又谓仲子之宫立所当立故书考而不书立是据何礼典也郎之战距桓公之立已十年酉乃谓三国来讨弑隠公之罪左传周班后郑之説为诬鄫季姬之事左氏以为归宁见止于事理稍近公羊以为使自择配已属难据乃断为季姬已许鄫子而僖公悔婚故季姬义不改适私防鄫子文公十二年之子叔姬与十四年之子叔姬酉以为防生之女已属臆度又以齐人所执之子叔姬为舍之妻传误以为舍之母又以宣公五年齐髙子所娶之子叔姬即此妻舍之子叔姬并非两人辗转牵合总以叔之一字不容有两生意不知女笄而字不过伯仲叔季四文益以庶长之孟亦不过五设生六女何以字之是知未笄以前用名为别既笄而字字不妨复因此而驳传文未免横生枝节莒人灭鄫传言恃赂酉以为襄公五年鄫已不属鲁传为失实而下文季孙宿如晋又引传晋以鄫故来讨曰何故亡鄫之语使鄫不属鲁其亡与鲁何闗亦为矛盾他如王不称天桓无王之説因仍旧文不能改正而以赵岐孟子注曹交曹君之弟语证左传哀公八年宋人灭曹之误更为倒置然大致凖情度理得经意者为多其比例中所谓变例特文隠文缺文之説亦较诸家之例为有条理他若据汉地理志辨戎伐凡伯之楚丘非卫地据史记夷姜为卫宣夫人非烝父妾据宣公五年经书春王正月郊牛之口伤改卜牛牛死乃不郊辨鲁不止僣祈谷之郊如斯之类亦时有考证统核全书瑕固不掩其瑜也乾隆四十三年三月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀


　　春秋究遗凡例
　　一春秋据事直书注家只当以明圣意为主若逞其臆见务为苛刻穿凿之论纵能引经据史总属节外生枝先儒颇多此弊不敢效尤
　　一圣经如书同盟书公至书归书入书人之类头绪如乱丝今悉为一一拈出又恐散见各条下或难参考其异同故每于开首一条下辄作一总案览者第将此总案理清则其下皆迎刃而解矣
　　一凡礼制地名以及一切应加考订之事先儒具有成説然于圣人笔削之义无与也兹故略为疏解无事哓哓
　　一春秋义例有为众人所共知者辄随笔为注数语于下虽先儒成说槩不标出以本非特出手眼故也
　　一三传误信传闻有情理所必无之事不得不为辨明或先儒已有旧説辄采入之
　　一凡事之缘起有节录左氏传不增易一字者则标一传字于上若传文先后参错或头绪繁多不能备载只以数语括之者则不标传字
　　一吾师望溪先生通论皆从前人所未其为功于经学甚大惜先生精力全注于三礼之学于春秋则大纲虽举而节目未详今悉为缀缉完备颇有与先生异同处亦由先生先辟其门径而承学之士特因其说而加审焉尔若谓青出于蓝则吾岂敢
　　一春秋比例一编鄙意欲补从来说是经者之所未备葢必理清头绪而后可以斩断葛藤天下不乏好学深思之士当不河汉余言





　　春秋总说
　　圣人因史作经原欲垂教于天下万世非为鲁国修史也故凡事之无关于劝惩者辄削而不录其所削之事非必尽一事而削之也或录其前而削其后或录其后而削其前其事之首尾圣人以为不必备者以有鲁史在耳其后鲁史不传必三家恶其害己而去其籍固圣人之所不及料者也王介甫目为断烂朝报所为断烂诚有之然学者所宜尽心之处正在于此彼乃因此而欲废此一经斯则为圣门之罪人矣
　　圣人春秋凡事止撮其大纲鲁史旧文必详备古者史官记事小则书之于简大则书之于册所谓册者葢聨数版为之事大则文繁故必以册书之而始尽也若鲁史旧文一如圣人春秋止撮其大纲则通二百四十二年之事书之未有过三行者登之于简足矣安用册为哉
　　春秋所以不仍旧史之文而凡事止撮其大纲者史官记事大都皆循习旧例案而不断不足以见褒贬之义如郑伯之归祊假田若止如旧史之文虽首尾详备不过见两国之以利交耳至郑伯目无天王之罪必如经文两书郑伯乃足以见之葢褒贬之义恒隠寓于一两字之内此一两字非撮其大纲则其文繁而其义无由着故朱子纲目虽本温公通鉴而必先撮其要以为纲者正彷春秋以一两字寓褒贬之法也葢案者所以为史断者所以为经圣人若止为鲁国修史则据事直书而史家之能事毕矣又何必以窃取其义为己任也哉以朱子纲目例之圣经如纲鲁史如目圣人当日若不恃有鲁史圣人固不能逆料身没后之必有左氏为之传也亦安用此一部首尾不具之书以疑误来学乎春秋一定之例有本乎旧史者有不本乎旧史者如崩薨卒葬之必书官爵名氏之从告此本乎旧史者也至若一两字之间辨别名分【如诸侯返国书复归大夫书归之类】其为例至纎至悉史官记事徃徃有至数百言之多者岂能拘拘于是哉故鲁史有鲁史之例圣经有圣经之例然皆非襃贬之所寓也褒贬之义惟当于变例中求之如归祊假田例应书郑人而书郑伯是也
　　圣人若为鲁国修史自有一定史例如齐之盟不序齐宋之防不序宋天下有如是之史例乎又如季姬及郑子遇于防旧史必不为季姬着此特笔当是书鄫子来朝因序其事之縁起如是耳圣人则欲以季姬垂教遂大书特书若不胜其咨嗟爱惜之意所为因史作经非为鲁国修史者于此等处见之
　　先儒谓春秋以一字为褒贬是则然矣但皆以称名称人为贬称官称爵为褒是以黜陟为褒贬非为下不倍之道也褒贬与黜陟不同黜陟为人君驭臣之大柄必天子诸侯有其权乃得行其事若褒贬不过托诸空文是是非非无所避忌耳所为庶人之议也春秋之所以有褒贬者只縁圣人之心浑然天理故见善则好见不善则恶而此好善恶不善之心诚于中自不觉流露于笔削之际盖欲显著其善不善之迹以垂教于天下后世圣人并非有意为此褒贬也况敢以匹夫而僭拟天子诸侯黜陟之大柄哉然则孟子以春秋为天子之事何也是是非非以诛讨乱贼为己任天子固不能外是以为事也岂必书诸侯而去其爵书大夫而去其官而后为天子之事乎
　　程子春秋传序云春秋大义数十炳如日星乃易见也惟其微辞隠义忽予忽夺忽抑忽纵时措从宜者为难知耳其意盖指称人称爵之类不知圣人固不以此等为褒贬也且其忽予忽夺云云尤不脱前人窠臼若引此断狱则舞文弄法弊将有不可胜言者矣是书为伊川未成之书想亦自知其无当于经义也故甫至桓公十年而遂己欤
　　史记载圣人之言曰我欲载之空言不若见诸行事之深切着明盖谓是非只据理而言则虚而无实不若就当时诸侯所行之事而断其是非以垂教于天下后世为更犂然易晓也先儒误防文义竟以作春秋为圣人自己所行之事岂不可笑
　　杜氏预春秋序云韩宣子适鲁见易象与鲁春秋叹曰周礼尽在鲁矣韩子所见葢周之旧典礼经也周徳既衰官失其序上之人不能使春秋昭明赴告防书诸所记注多违旧章仲尼上遵周公之遗训刋而正之以示劝戒云云其语俱不甚允惬周公佐武王定天下制礼作乐事非一端史官记注一文学之臣任之而有余矣周公遗训恐不在兹春秋昭明语更鹘突周徳既衰惟是礼乐征伐不自天子出耳赴告防书现存旧章何至违异彼其所以为此语者总由误以圣人为鲁国修史故不得不坐旧史以违旧章之失惟欲坐旧史以违旧章之失故不得不以韩子所见者为周之旧典礼经不知韩宣子来聘在昭公二年逆推而上自昭公元年至平王四十九年凡一百七十余年之春秋其藏之太史者当韩子来聘时鲁岂皆秘之而不以相示乎乃于韩子之所见者则以为旧典礼经于孔子之所本者则以为多违旧章前后矛盾失考殊甚窃意鲁史旧文为圣经蓝本其记注必不至有甚差谬但案而不断不足以垂教耳杜氏只刋而正之一语便见其受病之处种种支蔓由此而生学者诚确然知圣人非为鲁国修史则其于春秋也思过半矣
　　事以积而成例圣人初不知有所为例也事变则例变如夏之不得不葛冬之不得不裘皆行其所无事而已圣人曷尝容心于其际哉
　　春秋之所以为经虽游夏不能賛一辞者只三语足以尽之一曰心胸大二曰义理精三曰文法妙
　　天下大局势有要闗系之处圣人必不草草叙过如胥命于蒲为伯事之始黄池之防为伯事之终齐桓没而楚氛渐炽于是有齐之盟晋伯衰而楚势益强于是有宋之盟前后二百年间天下之大局数变皆特立异文以见义焉葢圣人之心上下千古至此不觉怦怦一动而笔即随之其文法之妙能使千载而下玩其词而考其事犹不胜世变升降之感宜其为游夏所不能賛者欤
　　王迹既熄则伯之系于天下不小晋至厉公之世国势甚强而匠丽祸作伯业几于不振此天下大局之所系也故州蒲之弑称国而不目其人
　　圣人于楚所以深恶而痛絶之者只为其僭王而楚之僭王与后世之称兵犯顺僭称大号者不同不过妄自尊大耳圣人却见得此事极重使非义理精到极处不能如此
　　荣叔归赙王不称天圣人之谨于名分如此后世人子官至一二品其母虽妾媵亦受夫人之封若凖以春秋之法皆为乱嫡庶之大分此义非圣人不能见得如此清楚非圣人不能断得如此斩截
　　天下无不是之父母祖父母与父母同宋昭无礼于襄夫人以致孟诸之祸毕竟于孝道有亏欠处故春秋只以宋昭垂戒而不为宋昭讨贼若朱子纲目书魏冯太后弑其主以母而鸩杀其子竟以弑书虽所持未尝不正究不即乎人心之安以此见圣人精义之学虽朱子大儒尚不免毫厘之差其他则又何説
　　圣人心细如髪其文法之妙虽至无闗要之处亦必斟酌尽善恰与其事相称如季子来归不书自陈王使荣叔归含且赗不书来以及晋人及姜戎败秦师于殽不列序而书及公与夫人遂如齐不言及而言与之类皆是所谓语小天下莫能破焉者于此见之
　　春秋义例头绪极多而极清分肌劈理细入微芒容一毫粗疎不得如返国书入在大夫则为逆辞在公子则为恒辞诸侯返其国都书入则为逆辞返其国邑书入则为恒辞先儒不问其为公子为大夫或都或邑但见一入字即以逆辞槩之及推之而不可通则又以为难辞皆所为遁辞之必穷者也他如弑君之不书葬乃以仇未复之故若以贼未讨则蔡景许悼二公之书葬推不去矣贼与仇有分先儒多鹘突过去其弊总由于心粗
　　春秋逐条史例之外又有全经通例如国有弑逆之事其大夫之因乱而出奔者即不书所谓春秋举重也又如书桓宫僖宫灾不书司铎火书虞师晋师灭下阳不书伐虢皆是此义观此益见圣人作经以垂教之意若为鲁国修史则如季友之奔陈与齐纠之来奔安有不书者乎
　　春秋史例之外又有圣人文法辞以达意为主人止知以多为达而春秋则徃徃以少为达如郑伯克段于鄢不书段出奔单伯逆王姬不书如京师之类使非以少为达其于义无所处矣又凡接书一国两事或一人两事必覆举某国某人若一事而接书其首尾则不覆举凡此两法圣人止随事立文本无所容心于其际也而褒贬之义所以扶人极而明王法者每即于此见之学者不可不察
　　春秋有圣人文法又有圣人语气如齐之盟不序齐宋之防不序宋知是圣人归咎于此二国者只将下三字重读而圣人之语气自见其他如楚屈完来盟于师蔡侯以吴子及楚人战于栢举以及鲁闵宋昭时诸大夫不名之类皆是是在善学者之以意逆志耳
　　左氏传于宣元年公子遂如齐逆女以称公子为尊君命遂以夫人妇姜至自齐以不称公子为尊夫人与成十四年称族舍族之説同一穿凿不知前称公子叔孙而后不称者不过承上文从省耳何必多费此解乎然从来説春秋者又有卤莽之弊即如此两妇姜一称氏一不称氏圣人必非无故而漫为增损此一字也乃或以缺文衍文疑之则又过于卤莽其弊与穿凿等学者不可不知
　　左氏有极心粗处如宋之盟楚先晋歃明明是盟先楚彼却误认作防又无奈圣人先序赵武何乃曲为之解曰贵信此不细心分别盟与防之故也于此益见圣人文法不可不知若知有两事覆举之法则此盟之覆举叔孙豹圣人已明示天下以防先晋而盟先楚而一切支词蔓说自无所容其喙矣
　　公羊有大乱道处如鄫季姬以贞女而目为淫泆千古覆盆至今日始为一洒之其所以知其为贞女者只是反覆经文有以得圣人嘉予之意耳
　　胡传有与圣意恰相反处如两国接战例以受兵之国主兵主之者内之也胡氏乃谓圣人以其不告天子方伯而忿与之战为罪果如其说则凡鲁与外兵接战皆以鲁主兵岂皆讥在鲁乎
　　周正建子不特正月宜书王以别于建寅之正月也自子至亥十二月皆与夏时不同皆当书王以别之因多不胜书故止书开首一月以例其余正月无事则书王二月二月无事则书王三月二三月之书王与正月之书王皆不过以其为开首一月耳无他义也公羊存夏商二王之说谬甚
　　春秋终于获麟其文法之周匝亦断非圣人不能葢春秋记二百四十二年之事如一堆散钱竒零杂乱漫无统纪若只逐年逐件依次加增何时了局耶今以麟之出非其时喻己之老不得志忽从天下大局势转入一己之遇合为全书作结离竒天矫遂使一堆散钱囊括都尽此后更增一语不得真天造地设之文










　　春秋比例
　　春秋有一定之例诸家之所以横生异议随处窒阂而不可通者皆坐不知其例故耳又多为三传之例所误即如及者我所欲防者外为志此公羊书及盟与防盟之例也彼葢见隠公初年公即位而欲求好于邾故以及邾盟为我所欲见戎请盟故以公防戎于潜为外为志然以下文公及戎盟于唐比之即不合矣况如首止之盟书公及某某防王世子一事也及与防并书我所欲乎外为志乎又如国逆而立之曰入复其位曰复归诸侯纳之曰归以恶曰复入此左氏书出奔归入之例也然昭公十三年楚公子比归于楚传称以蔡公之命召子干子晳则是国逆而立之矣而经书归何说乎【杜注以陈蔡为解穿凿不可从】至以恶曰复入谬误尤甚彼其所以为此说者特以栾盈鱼石书复入故耳抑思例必有文义可解复字岂可作恶解乎大夫返国例书归书入即为逆辞不必书复入而始为以恶也如郑良霄出奔许自许入于郑彼固入而欲为乱于国者何尝书复入乎其他如称人称名称官爵行次皆有一定之例例当称人称名者则称人称名例当称官爵行次者则称官爵行次圣人岂有所容心于其际哉今概以褒贬求之至以泄冶之忠亦以称名而谓非春秋之所贵此皆所谓不知其例者也然经文明白简易细绎之其例皆显然可见诸家顾为此纷纷者葢春秋虽有一定之例而随事立文徃徃不可以一例拘彼见圣人之不可以一例拘也求其故而不得于是反并其例之显然可见者胥以不拘乎例者乱之而疑为笔削之义之所存夫春秋之义圣人之所谦言窃取者也而其文则史史之例文也非义也然欲明春秋之义者要当即一定之例求之盖义必得其间而后有可致吾思之处间不生于同而生于异惟明乎一定之例而于其彼此异同之间有所据以相印而其间乃出既得其间由是沈潜反覆融防贯通觉千端万绪皆有天造地设之妙斯笔削之义因文以见而一切支离附防之论自无所容其喙矣例凡若干条每一条下各有其文之不合例者若干条爰彚为春秋比例一编弁诸首
　　王称天王
　　变例
　　庄公元年冬十月王使荣叔来锡桓公命
　　文公五年春王正月王使荣叔归含且赗
　　文公五年三月王使召伯来防葬
　　异文
　　成公八年秋七月天子使召伯来赐公命
　　正月称王正月
　　变例
　　桓公自三年至九年又自十有一年至十有七年俱不书王
　　公即位必书其不书者如隠公则以摄让庄闵僖三公则以继故皆变例也然继故亦有书即位者又变中之变其义则更精矣
　　桓公元年春王正月公即位
　　宣公元年春王正月公即位
　　凡公薨书地弑则不地未即位书子卒不地未葬书名隠文
　　文公十有八年冬十月子卒【叔仲彭生之及不书】
　　凡公防盟防伐以及有事如邻国皆书至大夫则不书至然公行亦有不书至者不告庙故也无变例
　　凡嗣君既葬称子逾年称爵
　　变例
　　宣公十年四月齐侯元卒冬齐侯使国佐来聘成公四年三月郑伯坚卒冬郑伯伐许
　　凡附庸之君称字
　　变例
　　庄公五年秋郳黎来来朝【称名】
　　僖公二十有九年春介葛卢来【同上】
　　王卿士书行次文公后称子大夫书名【宰聘则书官或繋名或系爵防盟则书官繋爵】
　　变例
　　隠公三年秋武氏子来求赙【称武氏子】
　　桓公五年夏仍叔之子来聘【称仍叔之子】
　　庄公六年春王正月王人子突救卫
　　僖公八年春王正月公防王人齐侯宋公卫侯许男曹伯陈世子欵盟于洮
　　僖公二十有九年夏六月防王人晋人宋人齐人陈人蔡人秦人盟于翟泉【以上皆称王人】
　　昭公二十有三年秋七月尹氏立王子朝【称氏】昭公二十有六年冬十月尹氏召伯毛伯以王子朝奔楚【尹称氏召毛称行次】
　　凡内外臣惟卿为大夫非卿则姓名不登于册故虽内三叛不书微之也无变例
　　凡外诸侯防而不盟则书某某防于某地盟而不防则书某某盟于某地若防而又盟则书某某防于某地某日盟于某地
　　变例
　　文公十有五年冬十有一月诸侯盟于扈【诸侯不序】文公十有七年夏六月诸侯防于扈【同上】
　　异文
　　桓公三年夏齐侯卫侯胥命于蒲
　　凡外大夫防盟自文公以前卿皆称人惟以事接于我者称名至盟于垂陇之后始以名见然自宣公以前尚不列序至成公十五年防吴于钟离始列序惟大夫则称人诸小国之大夫称人【小国之大夫谓卿也小国之卿只谓之大夫】变例
　　僖公二十有五年冬十有二月癸亥公防卫子莒庆盟于洮【小国之大夫名】
　　襄公八年夏季孙宿防晋侯郑伯齐人宋人卫人邾人于郉丘【齐宋卫皆卿称人】
　　特文
　　襄公三十年冬晋人齐人宋人卫人郑人曹人莒人邾人滕人薛人杞人小邾人防于澶渊宋灾故
　　凡鲁君与外诸侯防而不盟则书公防某某于某地盟而不防则书公及某某盟于某地若防而又盟则书公防某某盟于某地其盟防不同日者则书公防某某于某地某日盟于某地前目后凡不覆书公
　　变例
　　文公七年秋八月公防诸侯晋大夫盟于扈【诸侯不序晋大夫不名】
　　文公十有四年六月公防宋公陈侯卫侯郑伯许男曹伯晋赵盾癸酉同盟于新城【列序后不书于某地】襄公三年六月公防单子晋侯宋公卫侯郑伯莒子邾子齐世子光己未同盟于鸡泽【同上】
　　定公四年三月公防刘子晋侯宋公蔡侯卫侯陈子郑伯许男曹伯莒子邾子顿子胡子滕子薛伯杞伯小邾子齐国夏于召陵侵楚五月公及诸侯盟于皋鼬【覆书公及】
　　特文
　　桓公二年三月公防齐侯陈侯郑伯于稷以成宋乱
　　异文
　　哀公十有三年夏公防晋侯及吴子于黄池
　　缺文【春秋缺文甚多其无闗于义例者不具列】
　　庄公十有六年冬十有二月防齐侯宋公陈侯郑伯同盟于幽【左氏谷梁无公字公羊有公字当从公羊】
　　凡鲁君与外大夫防盟不书公【与王臣防盟同此例】
　　变例
　　隠公八年九月辛夘公及莒人盟于浮来
　　成公三年十有二月公防楚公子婴齐于蜀丙申公及楚人秦人宋人陈人卫人郑人齐人曹人邾人薛人鄫人盟于蜀
　　襄公二十有六年公防晋人郑良霄宋人曹人于澶渊
　　异文
　　文公二年三月乙巳及晋处父盟【不书族】
　　隠文
　　僖公十有九年冬防陈人蔡人楚人郑人盟于齐【不书齐人】
　　鲁臣防盟或防而不盟或盟而不防或防而又盟俱与鲁君同
　　变例
　　襄公五年夏仲孙蔑卫孙林父防吴于善道【不主鲁卿书及】
　　襄公十有六年三月公防晋侯宋公卫侯郑伯曹伯莒子邾子薛伯杞子小邾子于湨梁戊寅大夫盟【不书诸侯之大夫不主鲁卿书及又不书盟于某地】
　　襄公二十有七年秋七月辛巳豹及诸侯之大夫盟于宋【覆书豹及】
　　异文
　　庄公十有九年秋公子结媵陈人之妇于鄄遂及齐侯宋公盟
　　隠文
　　襄公二十有七年夏叔孙豹防晋赵武楚屈建蔡公孙归生卫石恶陈孔奂郑良霄许人曹人于宋【不书宋向戌】
　　凡外诸侯侵伐君将称君大夫将自文公以前卿皆称人至晋阳处父伐楚救江之后始以名见然尚不列序至成二年战于鞌始列序惟大夫则称人诸小国之大夫称人师众则称师少则称人【小国之大夫谓卿也小国之卿只谓之大夫以其不命于天子故】
　　变例
　　文公以后卿将亦多有称人者葢偶不得其名氏故以人浑之
　　特文
　　文公三年十有二月晋阳处父帅师伐楚以救江
　　凡鲁国侵伐君将称君卿将称某帅师微者将称师若与外兵同事侵伐君卿将书防微者将书及战则君将书公及某国战于某地卿将则书某帅师及某国战于某地微者将但书及某国战于某地
　　特文
　　庄公八年春王正月师次于郎以俟陈人蔡人甲午治兵夏师及齐师围郕郕降于齐师秋师还【书俟陈蔡书治兵书师还皆惟此一见】
　　异文
　　桓公十有二年十有二月及郑师伐宋丁未战于宋
　　隠文
　　成公十有三年三月公如京师夏五月公自京师遂防晋侯齐侯宋公卫侯郑伯曹伯邾人滕人伐秦【不书战又不书成刘二子】
　　鲁被侵伐
　　异文
　　桓公十年冬十有二月丙午齐侯卫侯郑伯来战于郎
　　凡内外取邑必先书伐某国
　　变例
　　昭公元年取郓
　　昭公四年取鄫
　　序战不以大夫先诸侯
　　变例
　　僖公二十有七年冬楚人陈侯蔡侯郑伯许男围宋
　　凡内兵与外兵战皆以鲁主兵书及外兵与外兵战皆以受兵之国主兵惟吴楚僭王虽战于其地不以之主兵【如柏举之战是也】外之也
　　变例
　　僖公十有八年五月戊寅宋师及齐师战于甗【不以齐主兵】
　　文公十有二年冬十有二月戊午晋人秦人战于河曲【两国列序不以晋人主兵书及】
　　凡伯国合兵侵伐只列序而不书及
　　变例
　　僖公三十有三年夏四月辛巳晋人及姜戎败秦师于殽
　　凡侵伐不书战者或服而听命或守而不出本未尝战也书战而先书伐者兵薄其城邑而后出战也其不先书伐者兵未至而逆与之战也入而先书伐者攻围乆而后入也兵甫至而即入者不书伐
　　变例
　　桓公十有三年春二月公防纪侯郑伯己巳及齐侯宋公卫侯燕人战齐师宋师卫师燕师败绩【兵薄国都而不先书伐】
　　异文
　　定公四年冬十有一月庚辰吴入郢
　　凡败绩君伤则书某君败绩君卒于阵书灭君见获则书获而不书败大夫见获则先书败后书获未阵书某败某师王师败则书王师败绩于某鲁败君将则书战而讳其败卿并不书战
　　变例
　　庄公九年八月庚申及齐师战于干时我师败绩【鲁败不讳】
　　僖公十有五年冬楚人败徐于娄林【徐不称师】
　　异文
　　隠公元年五月郑伯克段于防【书克】
　　凡春秋书地皆不系国
　　变例
　　襄公元年仲孙蔑防晋栾黡宋华元卫殖曹人莒人邾人滕人薛人围宋彭城
　　襄公十年冬戍郑虎牢
　　凡鲁筑城皆曰城不论其为都为邑也惟台囿则曰筑变例
　　庄公二十有八年冬筑郿
　　凡内外相与平书及某国平
　　变例
　　宣公十有五年夏五月宋人及楚人平【书人】
　　异文
　　隠公六年春郑人来输平
　　昭公七年春王正月暨齐平
　　凡外臣来俱书某君使某来王臣来亦书天王使某来变例
　　隠公三年秋武氏子来求赙【不书王使】
　　桓公五年夏仍叔之子来聘【同上】
　　庄公二十有三年荆人来聘【书人又不书楚子使】
　　闵公元年齐仲孙来
　　闵公二年齐髙子来盟
　　僖公四年楚屈完来盟于师
　　文公十有五年三月宋司马华孙来盟【以上皆不书君使】文公五年春王正月王使荣叔归含且赗【不书来】
　　特文
　　成公八年晋侯使韩穿来言汶阳之田归之于齐
　　凡内臣出聘书某如某国不书公使
　　变例
　　庄公元年夏单伯逆王姬【不书如京师】
　　凡外臣来逆女纳币皆不书君使
　　变例
　　成公八年夏宋公使公孙夀来纳币
　　凡诸侯出奔书某爵出奔某国称爵而不名
　　变例
　　桓公十有一年九月郑忽出奔卫
　　庄公二十有四年冬曹羁出奔陈
　　昭公元年秋莒展舆出奔吴【以上皆书名不书爵】
　　桓公十有五年五月郑伯突出奔蔡
　　桓公十有六年十有一月卫侯朔出奔齐
　　昭公二十有二年冬蔡侯朱出奔楚
　　昭公二十有三年秋七月莒子庚舆来奔【以上皆书名】
　　异文
　　庄公四年夏纪侯大去其国
　　凡诸侯返国书爵书名书复归不书自某国
　　变例
　　桓公十有五年五月郑世子忽复归于郑【不书爵】庄公六年夏六月卫侯朔入于卫【不书复归】
　　僖公二十有八年卫侯郑自楚复归于卫【书自楚】僖公三十年秋卫侯郑归于卫【书归不书复】
　　成公二十有六年秋曹伯归自京师【书归不书复不书名又书自】
　　隠文
　　桓公十有五年秋九月郑伯突入于栎【其入郑不书】
　　凡大夫出奔书某国某人出奔某国
　　变例
　　文公七年夏四月戊子晋人及秦人战于令狐晋先蔑奔秦
　　文公八年冬十月公孙敖如京师不至而复丙戌奔莒
　　宣公十有八年冬十月归父还自晋至笙遂奔晋【以上皆不书出王臣王子瑕于襄公三十年奔晋尹氏召伯毛伯于昭公二十六年奔楚俱不书出】宣公十年齐崔氏出奔卫【书氏不书名】
　　异文
　　定公十年宋公之弟辰暨仲佗石彄出奔陈
　　凡大夫返国书名书归书自某国
　　变例
　　闵公元年秋八月季子来归【不书自】
　　僖公二十有八年卫元咺自晋复归于卫【书复归与诸侯同】
　　成公十有八年夏宋鱼石复入于彭城【不书归又不书自】襄公二十有三年夏晋栾盈复入于晋入于曲沃【同上】
　　襄公三十年秋七月郑良霄出奔许自许入于郑【不书归】
　　定公十有一年秋宋乐大心自曹入于萧【同上】定公十有三年冬晋赵鞅归于晋【不书自】
　　凡公子返国嗣位书入当立者系国不当立者不系国外有奉书自某国
　　变例
　　桓公十有一年九月突归于郑【不书入又不书自某国】庄公二十有四年冬赤归于曹【同上】
　　特文
　　隠公四年冬十有二月卫人立晋
　　异文
　　文公十有四年秋七月晋人纳捷菑于邾弗克纳
　　隠文
　　僖公十有八年春王正月宋公曹伯卫人邾人伐齐五月戊寅宋师及齐师战于甗齐师败绩【不书纳昭不书齐昭入于齐】
　　诸侯不生名
　　变例
　　桓公七年夏谷伯绥来朝邓侯吾离来朝
　　僖公二十有五年春王正月卫侯燬灭邢
　　昭公十有一年夏四月丁巳楚子防诱蔡侯般杀之于申
　　外诸侯之事凡不以身亲第为其臣之所奉命而行者【如今部院中奉防所辨之事】皆称人
　　变例
　　隠公八年三月郑伯使宛来归祊
　　桓公元年三月郑伯以璧假许田
　　庄公四年六月乙丑齐侯葬纪伯姬
　　庄公二十有七年齐侯来献戎捷
　　成公八年晋侯使韩穿来言汶阳之田归之于齐
　　大夫称名
　　变例
　　闵公元年秋八月季子来归
　　闵公元年冬齐仲孙来
　　闵公二年冬齐高子来盟
　　文公八年冬宋人杀其大夫司马宋司城来奔文公十有五年三月宋司马华孙来盟
　　凡公子而为卿者称公子不为卿者时君之子称子先君之子而为时君之兄弟者称某侯之兄某侯之弟先君之子而与时君之属稍疎者称名皆不称公子变例
　　隠公元年夏五月郑伯克段于鄢【不称弟】
　　桓公十有一年柔防宋公陈侯蔡叔盟于折桓公十有五年五月许叔入于许
　　桓公十有七年秋八月蔡季自陈归于蔡
　　庄公三年秋纪季以酅入于齐【以上皆称行次】
　　昭公八年春陈侯之弟招杀陈世子偃师【公子为卿而不称公子】
　　荆吴狄越皆以号举
　　变例
　　庄公二十有三年夏荆人来聘
　　僖公十有八年冬邢人狄人伐卫
　　僖公二十年秋齐人狄人盟于邢
　　襄公五年秋公防晋侯宋公陈侯卫侯郑伯曹伯莒子邾子滕子薛伯齐世子光吴人鄫人于戚昭公五年冬楚子蔡侯陈侯许男顿子沈子徐人越人伐吴【以上皆称人】
　　定公四年冬十有一月庚午蔡侯以吴子及楚人战于栢举【称爵】
　　哀公十有三年夏公防晋侯及吴子于黄池【同上】
　　凡弑君称某人弑其君某不书地微者弑称人讨而杀之书人杀
　　变例
　　文公十有八年冬十月莒弑其君庶其
　　成公十有八年正月庚申晋弑其君州蒲
　　昭公二十有七年夏四月吴弑其君僚
　　定公十有三年冬薛弑其君比【以上皆书国】
　　襄公二十有九年夏五月阍弑吴子余祭【书阍】昭公十有三年夏四月楚公子比自晋归于楚弑其君防于干谿【书地】
　　凡外诸侯之卒书爵葬则称公从其臣下之辞也无变例
　　特文
　　襄公七年十有二月郑伯髠顽如防未见诸侯丙戌卒于鄵
　　凡外诸侯之葬鲁防则书不防则不书其防而不书者或讳其辱或避其号或不以考终皆变例也然弑君亦有书葬者又变中之变其义则更精矣
　　襄公三十年夏四月蔡世子般弑其君固冬十月葬蔡景公
　　昭公十有九年夏五月戊申许世子止弑其君买冬葬许悼公
　　凡杀大夫书某国杀其大夫某两下相杀不书其羣下作乱而杀或为执政之大臣所擅杀皆书人杀弟及世子目其君内杀大夫讳言刺
　　变例
　　文公六年十月晋杀其大夫阳处父【狐射姑杀而称国杀】文公七年四月宋人杀其大夫【不名】
　　文公八年十月宋人杀其大夫司马【同上】
　　成公十有八年春王正月晋杀其大夫胥童【栾书杀而称国杀】
　　昭公十有四年冬莒杀其公子意恢【蒲余侯杀而称国杀】
　　特文
　　僖公二十有八年春公子买戍卫不卒戍刺之
　　缺文
　　庄公二十有六年夏曹杀其大夫
　　僖公二十有五年夏四月宋杀其大夫
　　凡书盗杀者据其告词本无主名也书盗窃则以陪臣贱故此皆无变例
　　凡伐人之国而夷其宗社曰灭灭而旋复者则书入或取之为附庸而存其五庙亦曰入鲁灭国讳之曰取邑只书取不书灭
　　变例
　　僖公二年虞师晋师灭下阳【邑书灭】
　　僖公十有七年夏灭项【鲁灭国不讳】
　　凡灭国或书爵或书人或书师或书某帅师灭某国见灭者或书奔或书以归其奔不书出宣公以前不名宣公以后名
　　变例
　　僖公二十有五年春王正月卫侯燬灭邢【书名】
　　凡戕杀邻国诸侯称人见戕者不名国灭则名
　　变例
　　昭公十有一年夏四月丁巳楚子防诱蔡侯般杀之于申【彼此皆名】
　　昭公十有六年春楚子诱戎蛮子杀之【称楚子】
　　凡执邻国诸侯称人见执者书爵而不名从此遂失国者名
　　变例
　　成公十有五年二月晋侯执曹伯归于京师【称晋侯】
　　凡执隣国大夫称人见执者称某国某人不称官惟行人称某国行人某无变例
　　凡夫人称某氏有姑称妇某氏葬称小君称諡系姓变例
　　庄公元年三月夫人孙于齐【不称姜氏】
　　僖公元年十有二月夫人氏之丧至自齐【不称姜】文公四年夏逆妇姜于齐【不称氏】
　　宣公元年三月遂以夫人妇姜至自齐【同上】
　　异文
　　隠公三年夏四月辛夘君氏卒
　　凡夫人与公并序以公为主书及
　　变例
　　隠公元年秋七月天王使宰咺来归惠公仲子之赗
　　异文
　　桓公十有八年公与夫人遂如齐
　　凡娶夫人书某人如某国逆女某人以夫人某氏至自某国其逆女之人前称氏后从省文第称名
　　变例
　　桓公三年九月夫人姜氏至自齐
　　庄公二十有四年八月丁丑夫人姜氏入
　　文公四年夏逆妇姜于齐
　　凡内女已嫁者系国未嫁者不系国
　　变例
　　文公十有二年二月庚子子叔姬卒
　　文公十有四年齐人执子叔姬
　　文公十有五年十有二月齐人来归子叔姬宣公五年秋九月齐高固来逆子叔姬冬齐髙固及子叔姬来【以上俱称子】
　　异文
　　僖公十有四年季姬及鄫子遇于防使鄫子来朝


<经部,春秋类,春秋究遗>
　　钦定四库全书
　　春秋究遗卷一
　　左庶子叶酉撰
　　隠公
　　元年春王正月
　　元者气之始古人谓一为元元年隠公之一年也春与下王正月连文月为周月必无冠以夏时之理葢冬至一阳来复故建子之月即可谓之春也王正月者夏时得天故周兼用夏正周礼正月之吉用周正正嵗即夏正夏曰嵗故谓之正嵗也左氏传博采当时诸侯史防之文亦多用夏正春秋鲁史以周正纪事圣人欲传信于后故特书王正月以别于建寅之正月也然则建子之月周既改称春正月矣而经不以春系王而但以正月系王者何春统三月其建寅建丑两月在夏商亦谓之春故不可系之于王也不书即位者隠公志在让桓以摄位不敢行即真之礼故旧史本不书即位圣人亦仍之而已此与庄闵僖三公之不书即位同而其所以不书即位者异此乃鲁史本无其文彼则圣人削之也详具桓元年公即位下春秋竟时无事例书首月以备时此下三月有事而空书首月者以元年正月故
　　三月公及邾仪父盟于蔑
　　鲁侯爵称公者臣子之词盟不曰防而曰及者张氏洽曰内为主书及外为主书防说本传例及者我所欲防者外为志其义多不可通春秋有今日书防而明日书及某人盟者一事也岂可分内外哉葢侵伐书防则与及对若盟防之防则与盟对不与及对也防有主宾相见之仪盟有刑牲插血之事故凡鲁君与外诸侯防盟有防而不盟者则书曰公防某某于某地有盟而不防者则书曰公及某某盟于某地防有以此就彼之意及者连类之词皆以公为主文义相似故防不言及盟则昭大神以相要言不可云公盟某某于某地也【左氏传徃徃有此文法后人特习其读而不知其非耳】故言及内外之説非蔑之盟不先行防礼故言及而不言防邾仪父即邾子克未王命故不书爵称仪父者左氏以为贵之非也胡氏安国曰附庸之君例称字所以然者附庸之君亦君也既无爵之可称若竟以名书则与诸侯之大夫无别矣春秋谨名分胡氏例称字之説似得其实古人名克者多以仪为字如周庄王弟之子克字子仪楚鬭克字子仪桓司马之臣克字子仪之类皆是仪父为邾子克之字无疑然则郳黎来介葛卢何以称名郳与介国尤小非邾赋六百乘者比或鲁史仅知其名故春秋不得不以名书未可执彼以难此也且安知黎来葛卢非字而左氏误以为名耶
　　夏五月郑伯克段于鄢
　　传初郑武公娶于申曰武姜生庄公及共叔段庄公寤生遂恶之爱共叔段欲立之亟请于武公公弗许及庄公即位为之请制公曰制岩邑也虢叔死焉他邑惟命请京使居之谓之京城太叔祭仲曰先王之制大都不过三国之一今京不度非制也君将不堪公曰姜氏欲之焉辟害既而太叔命西鄙北鄙贰于己公子吕曰国不堪贰公将若之何公曰无庸将自及太叔又收贰以为己邑至于廪延子封曰可矣厚将得众公曰不义不昵厚将崩太叔完聚缮甲兵将袭郑夫人将启之公闻其期曰可矣命子封帅车二百乘以伐京京叛太叔段段入于鄢公伐诸鄢五月辛丑太叔出奔共按称郑伯者以郑伯亲伐鄢故也君将称君史文定例不曰郑伯伐段于鄢克之而曰克段于防者天子讨而不伐伐者敌辞非所施于臣下者也辞有所穷故特变其文曰克先儒多以郑伯志在杀段故春秋专目郑伯且书克以着其失亲亲之防其说非也人臣无将将则必诛传称段将袭郑则段固有可诛之罪矣微论郑伯并无杀段之志即果志在于杀亦大义灭亲事非得已况第迫之使奔并不极之于所徃正与谷梁所为缓追逸贼者合圣人于此顾不责其弟之不臣而専以失亲亲之恩责其兄之不友有是理乎然则春秋于郑伯遂无讥乎安得而无讥也特以其不孝而恶之而非讥其不友耳盖段不过一骄侈公子耳其欲袭兄之国而有之者大都姜氏之谋居多然子无仇母之理姜氏虽欲段得国犹幸其机事不密逆迹遽彰此时为庄公计者惟有引咎自责涕泣以谢其母而申宫儆备严斥其左右亲信预闻逆谋之人使其党胥潜自解散而不敢然后开心见诚许段不死且请姜氏任其无咎谕之使归而处之以一小邑如此则兄弟母子之间其所全者多矣乃庄公因姜氏爱怜少子自亟请武公之时已怨之特深故至是仓猝闻变即投袂而起以积怨其母之心而释憾于其弟于是穷极兵力伐京伐防几有迅雷不及掩耳之势盖郑伯仇视其母必欲取诸其懐中而剪其所爱此其不孝之罪固圣人之所深恶者也岂以其不友而恶之哉知然者以段不称弟与不书段出奔知之葢段不称弟者以郑伯之罪在不孝义不闗乎段之为弟也故不称弟非徒以段不弟而已不书段出奔者圣人欲以郑伯之不孝示戒故只据郑伯为文若书段出奔则似讥郑伯之迫逐其弟而以不孝示戒之意转晦故深没其辞于彼所以専治其罪于此也左氏以为难之亦非其说更详具庄元年单伯逆王姬下
　　秋七月天王使宰咺来归惠公仲子之赗
　　周王称王耳加天于上谓王当奉若天道也春秋天子之使未有书官者惟咺及渠伯周公三宰称官葢天子之冢宰其位至尊其任至重下聘侯国非其事也重臣而轻使之故书宰之官所以着其不当使也其他如凡伯南季之属皆以卿士充使非冢宰比于义无疵焉故不书官王朝卿士例称行次咺冢宰而反称名者上既书其官下自不得不书其名葢官必着之于籍官着于籍必各系之以其名未有系之以行次者咺若以行次书则以籍考之宰之中无是人矣然则文十五年书宋司马华孙来盟何以不名葢官而系之以名者恒辞也如杀大夫必书名即此义书华孙者以欲别之于公子卬义不关乎其人也其说详具本文下焉得执彼以疑此宰周公又何以不名既系以周公矣王朝无两周公故不必复系以名也纠书氏而咺独名者殆本未赐族如鲁挟无骇之类与仲子桓公之母先儒以为惠公妾非也隠母贱桓母贵公羊之说确有可据左氏所为继室以声子者不过以妾媵而摄行内政原非娶之以夫人之礼者也仲子则以手文之异恵公以夫人之礼娶之于是一国之人皆称之为夫人无异词其与声子一嫡一庶名分显然今乃斥之为妾者拘于诸侯不再娶之说耳然诸侯不再娶果何礼乎先儒尝考邑姜亦武王之继配载在史册者可据也乃程子又为迁就其词曰内无主则家道不立卿大夫而下不妨有再娶之礼其説似尤不能无弊卿大夫之妻所理者一家之内政耳然且不可以无主矣况诸侯之夫人与诸侯同主宗社其妃嫱嫔御之属实繁有徒一旦不幸而嫡夫人即世其人皆故等夷争妍妒宠不足以相弹压家道不立以诸侯而较之卿大夫其所关者为更钜非再娶何以肃隂教而襄外治乎春秋凡两重不书及如哀三年书桓宫僖宫灾是也今天王归赗并书惠公仲子而不以惠公及仲子诚以再娶非以妾为妻者比乃葵丘五命之所不禁而仲子之位号素定欲不成之为夫人而弗得也春秋既成仲子为夫人而后儒必斥之为妾有是理乎王使荣叔归含且赗王不称天此于王无贬辞若仲子而果妾也斯其异于成风者于义无所处矣不称夫人者夫人既薨则称諡系姓无諡故称仲子例不应称夫人也其无諡何也妇人从夫以夫之諡为諡惟妾母则不敢从夫故声子有諡而孟子无諡何独于仲子而疑之其不称惠子而称仲子者孟子亦当从惠諡也故以行次别之文姜之所以有諡者絶之于桓公也鲁自文姜后夫人皆有諡以絶文姜于桓公为讳故槩从其例非古也乘马曰赗衣衾曰襚贝玉曰含钱财曰赙
　　九月及宋人盟于宿
　　传惠公之季年败宋师于黄公立而求成焉九月及宋人盟于宿始通也按杜注云主客无名皆微者也其说不确凡侵伐书及而不目其人者则微者耳盟书防书及而不目其人者君也葢公与外大夫盟防降等屈尊有玷于其爵矣故不书公以讳其失此与外诸侯之降等屈尊者反书爵以着其失其义正同宋人亦非微者望溪先生曰自文公以前侵伐防盟内大夫以名见而外大夫悉称人盖大夫未张奉君命以行事第称为某国之人而不必详其名氏也
　　冬十有二月祭伯来
　　杜注祭国伯爵也胡氏安国曰畿内诸侯为王卿士望溪先生曰周秦以前之书无言畿内有五等之爵者惟公羊传曰寰内诸侯葢据春秋所书周公凡伯尹子之属而为言耳王制曰分天下为左右曰二伯盖据公羊氏陜以东周公主之陜以西召公主之并周南所称召伯而为言耳不知诗称召伯以行次言非爵也召公在文王时岂得为方伯哉春秋所书凡伯祭伯召伯皆以行次书与荣叔南季类也其称伯多于叔季者承嗣多长嫡也周公祭公天子之三公也苏子尹子单子刘子乃时人相尊异之称非伯子男之子也尹单刘皆执政使有五等之爵岂宜居卑列哉且王臣见经者何以止有公伯子而无侯男哉按祭伯非王命而来朝于鲁经止书曰来者当是祭伯来朝鲁隠以其为王朝卿士谦不敢当不聴其行朝礼故不言朝胡传谓不予其朝非也不当朝而朝据实而书其失不更着乎
　　公子益师卒
　　按传公不与小敛故不书日胡氏引公孙敖叔孙舍之卒公皆不与小敛而书日以左氏之説为非不知释例明云公在外大夫不卒于国而犹存其日者为其有故非不欲临也则胡氏所引未足以难左矣但不书日亦无以见公之不与小敛也其诸恩礼薄而史遂失其日欤
　　二年春公防戎于潜
　　胡氏安国曰戎正朔所不加也奚防同之有书防戎讥之也按牧野誓师羌髳在列戎岂果不可防乎况淮夷徐戎于鲁为门庭之冦尤有不得不迎其善意而与为好者公始与之防必迟之又乆审知其无他然后为唐之盟其与孟浪轻信者异矣自是至庄公十八年始书公追戎于济西戎不为鲁患者四十余年殆犹不欲背唐之盟也欤
　　夏五月莒人入向
　　传莒子娶于向向姜不安于莒而归夏莒人入向以姜氏还杜注向小国将卑师少称人按隠五年公羊传曰将尊师众称某帅师将尊师少称将将卑师众称师将卑师少称人杜注本此其说似不为无据然详考之惟将卑师众称师一语确不可易其余殊不尽然将尊者既以名见然自文公以前外诸侯之侵伐何以并无称将称某帅师者乎称师称人既以师之多少异何以桓十三年齐宋卫燕之战战称燕人败绩称燕师僖二十八年城濮之战定四年柏举之战皆战称楚人败绩称楚师乎此皆其説之不可通者也盖大夫未张之时凡大夫将皆称人所以别于君之自将耳非特将卑师寡者而已即将尊师众与将尊师寡者其词一施之以其皆承君命以行事故概之以人人者人其将非人其师故师与人并举于文无所嫌此按之文宣以前之春秋而可知者也及后大夫既张乃如公羊氏之説将尊师少者以将重于师称将将尊师众者以将与师并重称某帅师俱不复以人槩之矣将尊者既不槩之以人则凡将不以名见又不称师而称人者疑于将卑而师寡矣然试思春秋至成襄以后列国诸侯殆无不阻兵安忍而轻用民命者矣将卑师寡何以克敌况如秦晋吴楚诸大国彼此相侵伐肯以一旅之师使卑者将之而往乎此以情势揣之而知其有不然者彼其所以称人者葢由赴告有详略传闻有同异偶不得其将之名氏故时复槩之以人耳公羊臆度之词杜注袭讹承误不足信也
　　无骇帅师入极
　　极附庸襄十三年传弗地曰入谓入其国都旋即去之而不有其土地也无骇未赐族故不氏
　　秋八月庚辰公及戎盟于唐
　　杜注八月无庚辰日月必有误防不书日而盟必书日张氏洽曰以其或寻或寒皆考于此固有国者所尤谨也前此蔑宿二盟不书日乆逺失之耳
　　九月纪履緰来逆女
　　卿为君逆则称逆女其自为逆则称所逆者之行次尊卑之别也内女无书逆者独此书逆何录伯姬也与宋伯姬书纳币同义其不称使何公羊云婚礼不称主人盖虽天子诸侯亦不自主婚所以养防逺耻也故不称使
　　冬十月伯姬归于纪
　　张氏洽曰天子诸侯无出疆亲迎之理必使上卿徃迎于其国至于所馆然后亲迎以入此哀公问所谓大昏既至冕而亲迎也胡氏安国谓逆女必亲迎使大夫非礼也程子曰假如秦君娶于楚岂可越国亲迎耶足以正胡氏之失
　　纪子伯莒子盟于宻
　　传作纪子帛程子从公谷曰缺文也当云纪侯某伯莒子盟于宻
　　十有二月乙夘夫人子氏薨
　　子氏杜注谓桓公之母隠让桓以为太子成其母丧以赴于诸侯故称夫人然天王归赗必于仲子既卒之后左氏豫凶事之说非人情也不可从公羊传隠之母也谷梁传隠之夫人也程子从谷梁葢隠公摄让其母之卒必不赴而其妻则鲁人既奉隠为君矣于其妻自不得不称之曰夫人也子氏不书葬者先儒谓妇人从夫故君存则葬礼未备待君薨而合祔其説非也望溪先生曰古者葬各有期未有君在而乆不葬者葢隠志乎让子氏之薨不以夫人之礼葬故不书于册也
　　郑人伐卫
　　郑共叔之乱公孙滑出奔卫卫人为之伐郑取廪延至是郑人伐卫讨滑之乱也传例凡师有钟鼓曰伐无曰侵正义鸣钟鼓以声其罪曰伐寝钟鼓以入其境曰侵掩其不备曰袭按鸣钟鼓以声其罪曰伐此无可疑者独以寝钟鼓解侵则如胡氏所谓潜师掠境与掩其不备相似恐不确葢兵薄其城邑谓之伐侵则不必攻其城邑第入其境而系累其民人蹂躏其禾稼以患苦之谓之侵故侵每与害连文非无钟鼓之谓也大司马九伐之法负固不服则侵之其即患苦之意欤但必不如春秋时为害之甚耳
　　三年春王二月己巳日有食之
　　不书朔史失之也
　　三月庚戌天王崩
　　崩者上坠之形平王崩而不书葬鲁不防也
　　夏四月辛夘尹氏卒
　　左氏经文作君氏杜注隠公不敢从正君之礼故不敢备礼于其母正义君氏者谓君之母氏也经典通呼母为母氏公谷皆作尹氏按天王崩鲁不防故不书葬而公羊曰天王崩诸侯之主也谷梁曰为鲁主隠公奔丧之説不足信尹氏之卒其説顾足信乎但正义谓君之母氏其解亦未确母氏二字可去母而着氏乎窃意君氏之君乃小君之君非指隠公也不称夫人故不称小君而变文以称曰君氏君而繋之以氏则不疑于邦君之君矣君氏之卒不书薨其丧礼必从杀视彼天王归赗而六羽考宫者何如哉春秋比事属辞圣人之情可见矣卓氏尔康曰予初学春秋谓隠公被获于郑祷于钟巫与尹氏归故书尹氏之卒以本其事也一时快然终非确论按此解甚新然必无此理去病先生亦自知其不确矣本可存而不论因有妄男子勦袭其说衍至数百言其利口足以乱是非恐学者为其所误故附及之
　　秋武氏子来求赙
　　求有索取意如求诸隂阳之求春秋谨名分若作乞字解则天王之名分安在乎不书王使者以在丧故
　　八月庚辰宋公和卒
　　诸侯曰薨书卒者略外以别内也卒何以名诸侯不生名使卒而不名则其名终不可得而见矣且其嗣君或有防盟征伐之事将复见于经名卒者所以别其嗣君也
　　冬十有二月齐侯郑伯盟于石门
　　张氏洽曰隠公十一年间盟而不食言者惟此石门之盟二君终身未尝相伐
　　癸未葬宋穆公
　　外诸侯葬鲁防则书间有防葬而不书者胡氏曰有讨其贼而不葬者宋殇齐昭告乱书弑矣而经不书葬是也有讳其辱而不葬者晋主夏盟在景公时告丧书日矣而经不书葬是也有治其罪而不葬者鲁宋盟防未尝不同而三世不葬是也有避其号而不葬者吴楚之君书卒者十亦有亲送于西门之外者矣而经不书葬是也毛氏竒龄曰宋殇被弑可云讨贼若齐昭公卒已立子舍而舍方被弑其于昭公无与也昭未见弑何云为昭讨贼宋之书卒而不书葬者止桓襄二公未尝有三世也且桓公襄公并无所获罪于鲁亦未尝得罪天下何烦开一例必専治其罪而重为削之按毛氏驳胡传此二条甚当但文公七年宋公王臣卒而经不书葬合桓襄二公明明三世矣何云未尝有三世也至所谓避其号而不葬者则确不可易之论今驳之曰犹是五等邦君耳而例当书公则不问晋侯秦伯邾子许男而统以公字概之今既于赴告之时已书曰楚子某卒吴子某卒则于防葬时亦何难行我史例子也而公之而乃曰避号吾不解矣不知外诸侯葬称公者縁彼国臣子之词也吴楚僭王若縁其臣子之词当书王不当书公胡氏所谓避其号者是也乃复用此为讥议乎又按宣十八年楚子旅卒襄十二年吴子乘卒十三年楚子审卒二十五年吴子遏卒二十八年楚子昭卒昭元年楚子麇卒十五年吴子夷昧卒二十六年楚子居卒定十四年吴子光卒哀六年楚子轸卒胡传所谓吴楚之君书卒者十本未尝有误今亦驳之曰吴之书卒只乘与夷昧而楚则宣之旅襄之审昭之麇与居哀之轸共七卒而无十卒则更考之不详所谓呓语梦语者恐不在彼而在此矣又按弑君不书葬以仇末复故胡传谓讨其贼而不葬者亦非辨详襄三十年葬蔡景公下
　　四年春王二月莒人伐杞取牟娄
　　凡伐人之国而夷其宗社者曰灭得其城邑曰取鲁灭国讳之亦曰取取而先书伐者正义所取之邑小不以名通若不加伐于上则不知为何国之邑矣其説非是春秋凡防遇盟战之地皆不系国以职方具在书某地则知为某国何独于取邑而虑其不知为何国之邑乎盖征伐天子之大权诸侯无故相伐圣人之所甚恶者也故无论其取邑不取邑皆书以罪之盖重在伐国而书取以甚其伐之之罪非重在取邑而书伐以明其属于何国也然则昭元年取郓四年取鄫何以不先书伐莒郓乃鲁之旧疆兵加于郓不可言伐莒鄫则自叛而归并未尝以兵取之也僖二年虞师晋师灭下阳又何以不先书伐虢也灭下阳之罪大无故伐国圣人又薄其罪而以为不足书矣
　　戊申卫州吁弑其君完
　　传卫庄公娶于齐曰庄姜美而无子又娶于陈曰厉妫其娣戴妫生桓公庄姜以为已子公子州吁嬖人之子也有宠而好兵公弗禁庄姜恶之石碏谏弗聴其子厚与州吁游禁之不可桓公立乃老四年春卫州吁弑桓公而立按州吁未为大夫故不称公子详具翚帅师下又不称弟者弑君之罪大称弟不足以甚之也
　　夏公及宋公遇于清
　　公与宋公为防将寻宿之盟未及期卫人来告乱乃行遇礼而还按遇者不期而防之名葢欲简其礼也防不言及而遇言及者防有以此就彼之意故可连公为文遇则彼此皆无心不可専属之公也故言及与盟言及同义
　　宋公陈侯蔡人卫人伐郑
　　传宋殇公之即位也公子冯出奔郑郑人欲纳之及卫州吁立将修先君之怨于郑使告于宋曰君若伐郑以除君害敝邑以赋与陈蔡从则卫国之愿也宋人许之于是陈蔡方睦于卫故宋公陈侯蔡人卫人伐郑围其东门五日而还按兴是役者首谋在卫而以宋主兵胡氏谓诛乱贼必治其党与之法非也春秋书战伐未有序大夫于诸侯之上者卫人大夫也自应首宋公
　　秋翚帅师
　　翚不称公子先儒谓翚为隠之罪人故终隠之篇不称公子非也未有不贬于既弑之后而贬于未弑之前者按春秋之例凡称时君之子曰子其为先君之子必为大夫乃称公子所以然者公子乃国人尊奉其君之子之公称故必为国之大夫乃称公子若未为大夫则君之私属止宜从其君之私称故曰某侯之兄某侯之弟如卫挚齐年郑语之类是也兄弟不为大夫即不称公子而第以属称则凡先君之子不为大夫而与时君之属少疎者必第以名见可知矣传曰惟卿为大夫翚在隠之世尝求为太宰矣是犹未为卿也故不称公子至桓之世称公子则操刃之贼已进而为卿矣
　　防宋公陈侯蔡人卫人伐郑
　　传秋诸侯复伐郑宋公使来乞师公辞之羽父请以师防之公弗许固请而行按春秋之例凡接书一国两事或一人两事则复举某国某人四国夏伐郑秋复伐郑翚帅师防伐在秋两事也故覆举四国定公十年叔孙州仇仲孙何忌两次围郈经亦覆举二卿正与此类庄十四年单伯防伐宋则诸侯伐宋只一次故不覆举胡氏安国乃谓言之重词之复其中必有大美恶焉竟将经文秋字抹煞亦大粗心矣
　　九月卫人杀州吁于濮
　　传州吁未能和其民厚问定君于石子石子曰王觐为可陈桓公方有宠于王厚从州吁如陈石碏吿于陈使即图之陈人执之而请莅于卫卫人使右宰丑莅杀州吁于濮石碏使其宰獳羊肩莅杀石厚于陈按杀州吁称卫人者葢言石碏杀则疑于一人之私矣所以者国人皆曰可杀之义也齐人杀无知雍廪虽不可与石碏同日语而无知与州吁之罪则均也故杀亦以齐人书
　　冬十有二月卫人立晋
　　按传卫人逆公子晋于邢十二月宣公即位以齐小白入于齐之文例之当书曰卫晋入于卫乃以卫人立晋为文者葢以着石碏之忠于谋国也州吁弑逆之贼既能以大义杀之晋之立也又不由外诸侯之力而独以大义立之春秋二百四十二年之中弑君者屡矣而大臣定乱之功未有出碏之右者观宋之纳突于郑秦之纳夷吾于晋皆责赂无已兵连祸结则碏之立晋其功大矣故一则书曰卫人杀州吁于濮再则书曰卫人立晋其语气正相类先儒乃谓圣人书卫人立晋所以着其擅立之罪然则圣人书卫人杀州吁亦为着其擅杀之罪乎晋不称公子者公子返国嗣位例不称公子称卫人者与杀州吁称卫人同
　　五年春公观鱼于棠
　　传非礼也且言逺地也
　　夏四月葬卫桓公
　　州吁已杀故书葬卫侯爵书公縁其臣子之情也
　　秋卫师入郕
　　传卫之乱也郕人侵卫故卫师入郕杜注将卑师众但称师此史之常也
　　九月考仲子之宫
　　仲子以手文之异归为鲁夫人非妾也因孟子已入惠公之庙故隠公为别立宫以祀之考者成也成仲子宫安其主而祭之也不书立宫者立所当立常事故不书书考宫葢连下初献六羽为义
　　初献六羽
　　鲁庙既僭八佾仲子以别宫不敢同羣庙降用六羽故书曰初献佾干羽之总名羽以象文徳干以象武功妇人无武事独奏文乐故谓之羽而不曰佾
　　邾人郑人伐宋
　　传宋人取邾田邾人告于郑曰请君释憾于宋敝邑为道郑以王师防之伐宋入其郛以报东门之役宋人使来告命公闻其入郛也将救之问于使者使者曰未及国公怒乃止按王师不书者郑以王师防伐本非王意故宋但以郑伐告亦以告王伐于辞不顺故耳邾主兵故序郑上
　　螟
　　记灾也
　　冬十有二月辛已公子彄卒
　　公子益师卒以恩礼薄而史遂失其日僖伯卒葬之加一等恩礼厚故书日
　　宋人伐郑围长葛
　　兵环其城曰围传以报入郛之役也
　　六年春郑人来输平
　　公之未立与郑人战于狐壤止焉故公与郑有旧怨至是而郑求成于鲁欲离宋之党也按春秋称人之例其义不一防盟侵伐称人臣下之辞也成公以前外卿大夫皆称人成公以后列国之卿称名大夫则称人而小国之大夫前后皆称人此望溪先生所谓随世以变着于册书而不可更易者也其余若杀大夫称国亦间有称人者非羣下之作乱即其执政大臣之擅权书人以着其生杀之柄之不自其君出也又如庄五年公狩于禚所及之齐人亦皆为臣下之辞至若此年郑人来输平庄六年齐人来归卫俘僖元年夫人姜氏薨于夷齐人以归僖二十一年楚人使宜申来献捷文九年秦人来归僖公成风之襚文十五年齐人来归子叔姬宣元年齐人取济西田四年公及齐侯平莒及郯莒人不肯十年齐人归我济西田十五年宋人及楚人平成八年卫人来媵九年晋人来媵十年齐人来媵定十年齐人来归郓讙隂田哀八年齐人取讙及阐冬齐人归讙及阐诸称人者则非指其臣下而言葢其事为其国之柄臣及其有司所奉命而行者欲目其君则其君不以身亲不可以爵书也而又实出于其君之命故诸所谓人者皆浑举之辞兼乎其君臣而言之者也观僖公二十七年诸侯围宋以楚子身亲于前子玉独留于后遂不称楚子而以人浑之则诸所谓人者其为兼乎其君臣而言之也奚疑先儒多以褒贬之义求之即无一可通者矣又如执诸侯大夫与戕邻国之君称人亦同此例其以势力相凌暴第直书而罪自见不必书人以贬之也弑君而称人者事起仓卒贼由微者防者姓名不登于史册非人无以称也讨贼而称人者如杀州吁若称石碏则疑于一人之私矣故不得不以人书下文立晋书卫人亦此义惟庄二十三年荆人来聘则又别为一义其说详具本文下郑人来输平以郑伯使宛来归祊及郑伯以璧假许田之文例之当书曰郑伯使某来输平而书法不同者葢祊及许田乃天子所赐鲁与郑汤沐朝宿之地而擅归擅假是目无天王而忘其爵之所自来矣书其爵足以着其罪故称郑伯输平则与归祊及假田异故从恒辞书人不书使某者其人微也或谓输平及归俘归田来媵诸称人者皆以来者称知不然者以楚人使宜申来献捷之文知之也输平左作渝公谷作输戴氏震曰古字输渝通尔雅渝变也广雅输更也字义本相因然用之或至相反变者堕而败之故公谷以为堕败其成诗正月笺亦训输为堕更者改而新之故左传以为更成前此与郑不和今弃旧更新按输写也谓输冩其诚意以求成也凡成皆弃旧更新若但如广雅训更无由见郑来求成之实矣
　　夏五月辛酉公防齐侯盟于艾
　　传始平于齐也
　　秋七月
　　四时具而后成嵗故春秋竟时无事必书首时
　　冬宋人取长葛
　　胡氏安国曰宋人恃强围邑乆役大众取非其有其罪着矣按杜注云前年冬围长葛不克而还今冬乘其无备而取之是宋再举而取长葛而经传皆无明文盖杜氏泥于取言易之例从而为之词
　　七年春王三月叔姬归于纪
　　望溪先生曰内女之归也非失礼不书纪伯姬叔姬之归也未尝有失礼而书则闵其后之变也纪亡而伯姬葬于齐侯变也纪侯没而叔姬归于酅葬于叔变也故将有其末而录其本焉按春秋因史作经凡事之首尾不必备叔姬之所以必録其本者既闵其变又嘉其贤故其志之也特详
　　滕侯卒
　　不书名史失之也卒不葬所谓怠于礼弱其君而不葬者滕侯宿男之类是也
　　夏城中丘
　　谷梁传城为保民为之也民众城小则益城益城无极凡城之志皆讥也按民众城小安得不益城若谓保民当以徳不以城则所为王公设险者何说乎葢城筑闗乎国势春秋重其事故书之详不必皆志以示讥也惟书筑台囿则讥其不恤民力耳其他如庄之新延厩僖之新作南门文之毁泉台成之立武宫定之立宫新作雉门及两观其随事辄书者又各有其义先儒以重用民力概之失其防矣
　　齐侯使其弟年来聘
　　传结艾之盟也胡氏安国曰僖公私于同母宠爱异于他弟施及其子犹与嫡等遂阶簒弑之祸故圣人于年来聘特变文书弟以示贬非也按诸侯之兄弟见经而以兄弟称者十独陈公子招执国之大政乃称公子耳其余如年与秦伯之弟鍼卫侯之兄挚公弟叔肹以及郑语卫黒背陈黄卫鱄宋辰之属皆以兄弟称葢称公子者大夫也称兄弟者不任职也若讥过宠则未见年以聘而阶乱也以无知之簒弑而预讥年之过宠有是理乎【本望溪先生说】
　　秋公伐邾
　　传秋宋及郑平七月庚申盟于宿公伐邾为宋讨也按八年传称齐侯将平宋卫于郑则八年以前宋郑尚未平也若七年秋宋郑已平齐又何故欲平之乎左氏传凡若此类皆可疑读者不可不察也
　　冬天王使凡伯来聘
　　凡氏伯行次也望溪先生曰王朝之卿士与诸侯之卿士不可以无别也故以行次书按周官大行人之职中大夫二人小行人下大夫二人以天下之大侯国之众行人大小官止四人故不得不以卿士充使不书官者义不系乎其官也
　　戎伐凡伯于楚丘以归
　　传初戎朝于周币于公卿凡伯弗賔冬王使凡伯来聘还戎伐之于楚丘以归杜注戎鸣钟鼓以伐天子之使泥于有钟鼓曰伐之例耳胡氏曰国而曰伐此一人亦曰伐见其以徒众也楚丘杜注卫地在济隂城武县西南戴氏震曰楚丘有二一在今滑县隋初置楚丘县后改曰卫南此卫地一在今曹县东南五十里春秋时戎州己氏之邑汉为己氏县隋改曰楚丘此乃戎地凡伯经其地戎遂伐之以归此地虽近卫于曹尤近似不涉曹卫之不救公羊见卫有楚丘而目为卫伐杜亦以为卫地胥失考
　　八年春宋公卫侯遇于垂
　　传齐侯将平宋卫有防期宋公以币请于卫请先相见卫侯许之故遇于犬丘杜注平宋卫于郑也按防既有期而宋亟请于卫先相见者盖宋尝从州吁之请伐郑以图冯矣其后州吁诛宣公立冯不可不终图齐虽欲平之而其怨郑之心不可得而平也故先期请与卫相见葢有志于从齐党而无意于释郑憾也观瓦屋之盟止三国而不及郑则此遇之为二国结党以仇郑审矣
　　三月郑伯使宛来归祊庚寅我入祊
　　传郑伯请释泰山之祀而祀周公以泰山之祊易许田案经止书归祊未有易许田之文葢郑庄必欲结欢于鲁以离宋之党故前年输平则约之以言今复归祊则啗之以利初未尝有觊觎许田之心也既而桓公簒立乃假之以璧有挟而求鲁桓不敢不从而无故以田与人不可以告国人也故以归祊之事借口以为彼此相易之事耳若果相易岂有归祊之时絶口不言直待易世之后而始取偿者哉左氏误信其饰说观圣人之所书可知其事之本不相蒙矣书郑伯者以天子所赐之汤沐邑而擅以与人其意以巡狩之礼不复行而此田无所用之也其目中尚有天子乎以诸侯而目无天子故书郑伯所以着其罪也桓元年假田书郑伯与此同义
　　夏六月己亥蔡侯考父卒
　　辛亥宿男卒
　　宿男不名史失之也
　　秋七月庚午宋公齐侯卫侯盟于瓦屋
　　传齐人卒平宋卫于郑盟于瓦屋以释东门之役按郑卒不与盟盖非特宋卫不欲与郑平而郑亦不欲与宋卫平也观是年八月郑伯以齐人朝王九年遂以王命伐宋则郑伯之情可见矣
　　八月葬蔡宣公
　　九月辛夘公及莒人盟于浮来
　　公与外大夫盟嫌其体不敌例不书公此独书公者杜注谓微者不嫌敌公故直称公其説非也葢隠公摄让不敢自居于尊故宋人莒人皆不惜身与之盟虽有降等屈班之失然其意则自以为非君也即此不自尊之意而其摄让之实愈见故春秋于宿之盟不书公以讳其失浮来之盟又书公以明其谦葢隠桓之际圣人于此有痛心焉凡可以表隠之让者无所不尽其辞此君氏之所以不书薨而夫人子氏之所以不书葬也岂不嫌敌公之谓乎其独于浮来之盟书公以明其谦者以莒人乃小国之大夫较宋人尤卑故
　　螟
　　冬十有二月无骇卒
　　传无骇卒羽父请諡与族公命以字为展氏杜注诸侯之子称公子公子之子称公孙公孙之子以王父字为氏无骇公子展之孙故为展氏
　　九年春天王使南季来聘
　　南氏季行次也详见七年凡伯来聘下
　　三月癸酉大雨震电庚辰大雨雪
　　建寅之月而大雨震电阳失节也逾八日而大雨雪隂气纵也
　　挟卒
　　未赐族与无骇同
　　夏城郎
　　秋七月
　　冬公防齐侯于防
　　传宋公不王郑伯为王左卿士以王命讨之伐宋宋以入郛之役怨公不告命公怒絶宋使秋郑人以王命来告伐宋冬公防齐侯于防谋伐宋也按郑深怨宋故不与瓦屋之盟而又惧逆齐命故去年八月以齐人朝王葢欲借以结欢于齐也至是又以王命告鲁使为此防以招齐而齐果堕其术中明年遂为中丘之防同心以伐宋矣
　　十年春王二月公防齐侯郑伯于中丘
　　为师期
　　夏翚帅师防齐人郑人伐宋
　　胡氏安国曰翚去公子以戒兵柄下移非也未为大夫故不称公子义见四年防伐郑下按传称羽父先防齐侯郑伯伐宋六月公防齐侯郑伯于老桃公防不书者盖老桃之防公从行之师不足以制敌其所用以败宋师者仍是翚所帅之师经只欲详其战事耳故书翚帅师而老桃之防不书
　　六月壬戌公败宋师于菅
　　未阵曰败义见庄十年败齐师于长勺下
　　辛未取郜辛巳取防
　　郑以齐背宋从己鲁之力也故得二邑而皆归于鲁鲁遂据而有之春秋书曰取若鲁之自取者然讥不在郑也
　　秋宋人卫人入郑
　　郑师还驻兵于逺郊宋卫竒兵乘虚入郑
　　宋人蔡人卫人伐戴郑伯伐取之
　　戴郑与也故三国伐之郑因三国不和遂与戴合师内外夹击之胡氏所谓能以竒胜也
　　冬十月壬午齐人郑人入郕
　　传蔡人卫人郕人不防王命冬齐人郑人入郕讨违王命也胡氏安国曰入者不顺之词按左氏传例不地曰入谓旋入旋去而不有其地也非不顺之词但以强凌弱至入人之国都其事自不顺耳
　　十有一年春滕侯薛侯来朝
　　二君不特言者旅见也
　　夏五月公防郑伯于时来
　　传谋伐许也
　　秋七月壬午公及齐侯郑伯入许
　　传七月公防齐侯郑伯伐许庚辰传于许壬午遂入许许庄公奔卫齐侯以许让公公曰君谓许不共故从君讨之许既伏其罪矣寡人弗敢与闻乃与郑人郑人使许大夫百里奉许叔居许东偏使公子获居许西偏胡氏安国曰书及则入许者公所欲也按伐许本郑志则入许安得谓公所欲乎书及者盖伐可书防入则兵薄城下适乘其可入而入之不可以预为期防也故不书防文当然耳不书伐者兵甫至而即入也许庄公奔卫不书者杜注兵乱遁逃不知所在恐不确凡国灭君奔者例不书出其説具庄十年齐师灭谭下入与灭不同故不可从灭国例不书出也然方其入之时其国则既灭矣又安能逆知其后之必复而先于其奔书出乎书出不书出两无所处故并没其奔不书葢辞有所穷也若以其君归则不嫌与灭而不复者同文圣人自不得而略之矣
　　冬十有一月壬辰公薨
　　传羽父请杀桓公将以求太宰公曰为其少故也吾将授之矣羽父惧反谗公于桓公而请弑之十一月公祭钟巫馆于寪氏羽父使贼弑公于寪氏按公见弑而书薨臣子之所不忍言也不书葬者左氏以为不成丧非也隠之薨既归狱于寪氏以欺国人矣未有不以礼葬者縁臣子之义仇未复不书葬故孔子削之　公羊传隠何以无正月隠将让乎桓故不有其正月也按公羊所谓隠无正月者谓正月虽有事只书春而不书正月也如二年公防戎于潜五年公观鱼于棠六年郑人来输平八年宋公卫侯遇于垂九年天王使南季来聘十有一年滕侯薛侯来朝诸不书正月者是也然如九年公防齐侯于防亦只书冬不独防戎于潜不书月也【凡防书时不书月者甚多今只举开首一条以驳之以多不可胜举也余仿此】庄四年公及齐人狩于禚亦只书冬不独隠公观鱼于棠不书月也桓三年齐侯使其弟年来聘定十有一年及郑平俱只书冬不独郑人来输平不书月也【此一条独两引者一证来一证平也下遇于垂仿此】隠四年公及宋公遇于清桓三年齐侯卫侯胥命于蒲俱只书夏不独宋公卫侯遇于垂不书月也隠三年武氏子来求赙亦只书秋不独天王使南季来聘不书月也桓七年谷伯绥邓侯吾离来朝亦只书夏不独滕侯薛侯来朝不书月也春秋书隠公时事凡书春不书月以为不有其正月矣其他书时不书月者又将何以解之乎葢月不月于义本无所关或旧史偶失其月者圣人不得而益之也况隠公之世去圣人修春秋时尤逺歴年有乆近纪载有详略更有郑以强同者后儒乃从而为之辞何其凿之甚也耶或又谓事有以月成者书月否则书时其説俱支离不足信存而不论可也















　　春秋究遗巻一
<经部,春秋类,春秋究遗>
　　钦定四库全书
　　春秋究遗卷二
　　左庶子叶酉撰
　　桓公
　　元年春王正月公即位
　　鲁桓簒立而王讨不加圣人伤王法之不行故但书正月而王则削而不书宜矣顾其元年正月何以仍书王谷梁传有王以治桓也果如其说则庄闵以下诸公无罪之可治者其元年正月即皆不应有王矣岂春秋示天下以大一统之防乎盖隠公于去年十一月被弑桓元年正月即位其为时无几王之讨不讨尚未可知既未能预知其必不讨则王或竟为拨乱返治之王春秋安得而遽削之此元年正月之所以仍书王也然则正月不书王断当自二年始矣而二年十年十八年三正月仍书王者何葢自二年至十八年一首一尾而十年适当其中前后相距各八年圣人之意以正月必书王者原示天下以大一统之义今虽以不能讨贼伤王法之不行不得不削之以示讥然大一统之义要不可不明且周之正月尤不可不书王以别于建寅之正月也故特撮此三年仍书王正月以例其余焉而此三年之正月仍书王则他年之正月不书王以不能讨贼伤王法之不行其义愈晓然矣继弑君不书即位此书即位者先儒谓桓行即位之礼故书即位果如其说则如庄闵僖三公之不书即位必皆縁其不行即位之礼可知矣庄闵僖三公既以继弑君而心有所不忍故不行即位之礼桓公独非继弑君乎彼虽预闻乎故然传言讨寪氏有死者则隠公之弑不可掩方诈为自掩之计治斯狱矣若行即位之礼即为忍于先君不知彼何所快于片刻之观美而显示国人以其心之无所不忍哉盖易世传授国之大事无间于继故继正未有不行即位之礼者鲁惟隠公志在让桓摄位也故不以礼即位余十一公则皆行即位之礼鲁史亦皆书即位乃圣人因史作经独于庄闵僖三公之即位不书者其义与弑君之不书葬正同葬者臣子之终事君父之仇未复即臣子之事未终故不书葬位者受之天子传之先君苟未能复先君之仇即不可践先君之位故不书即位皆责以不共戴天之义非縁其不行即位之礼也知三公之不书即位非縁其不行即位之礼则桓宣二公之书即位必非縁其行即位之礼也又何疑乎彼其所以书即位者盖二公皆预闻乎弑岂可以复仇之义责之而二公书即位则天子方伯之不能讨贼其罪亦遂不待贬絶而自见矣此又蔡景许悼二公之所以书葬与
　　三月公防郑伯于垂郑伯以璧假许田
　　传公即位修好于郑郑人请复祀周公卒易祊田公许之三月郑伯以璧假许田为周公祊故也按隠公之世郑伯归祊原未尝有觊觎许田之心只欲求成于鲁以离宋之党耳及桓立而以璧假之者葢郑庄与鲁隠邻好夙敦又亲遭叔段之乱今见桓簒弑公恶之良尚未尽冺但其为人也明于利害不能胜以理义之心故见贼虽欲讨而恐其力有不能又欲因以为利故前归之于隠者至是乃欲取偿于桓葢挟以不得不从之势若其不与将不待十年而问罪之师早至于城下矣观垂之防而不盟必以璧假田之后而始盟于越则当日之情事显然可见其曰假者葢无故而欲许田于辞不顺故以假为文而春秋亦书以璧假者所以着其胁取之实也若但书曰郑人取许田则与宣公元年齐人取济西田同文似桓亦如宣之纳赂以请防矣假田称郑伯义见郑伯使宛来归祊下
　　夏四月丁未公及郑伯盟于越
　　胡氏安国曰垂之防郑为主也故称防越之盟鲁志也故称及此拘于我所欲曰及外为志曰防之例耳辨详隠元年公及邾仪父盟于蔑下桓以簒立故欲修好于郑其防于垂也岂得谓非我所欲哉
　　秋大水
　　冬十月
　　二年春王正月戊申宋督弑其君与夷及其大夫孔父初宋穆公舍冯而立与夷使冯出居郑与夷既立而郑庄公欲纳冯于宋于是郑宋屡相侵伐华督冯之党也将弑与夷而惮孔父故先攻杀孔父殇公怒则弑之遂召冯而立焉按孔父据左氏传孔父嘉为司马则孔父乃其字而胡氏以为名春秋于列国之大夫皆名而孔父乃圣人六世祖谷梁为祖讳之说似得其实无骇以公子展之孙故公命以字为展氏孔父之后皆孔氏则其为字无疑君前臣名之说穿凿不可从荀息仇牧之称名岂以名其君于上之故乎胡氏以称名为贬故从而为之辞弑君名犹君卒则名也
　　滕子来朝
　　滕侯爵称子者杜注旹王所黜沙随程氏谓列尊贡重故小国降爵以从杀礼其説亦通或谓吴楚僭王春秋既皆从周班称子矣使滕果自降自当从周班称侯岂得徇其私意以乱名实不知称子非称王比也滕既自降则当其来朝之时鲁自以子礼待之春秋安得不以子书如杞本伯爵至襄二十七年来朝鲁以子礼待之春秋亦遂以子书矣何独于滕而疑之但为时王所黜之说亦无以见其必不然存叅可也
　　三月公防齐侯陈侯郑伯于稷以成宋乱
　　传为赂故立华氏也按成平决也即周礼讶士四方有乱狱徃而成之之成华督弑君之贼大司马有残之之文此岂可以司冦之法治之者今公不能声罪致讨徒利其宝货之赂牵率与国以平决之于是以冯为先君之子父死当继以与夷本不当立又十年十一战民不堪命而督之弑与夷谓其非忍动于恶也原以为立冯地遂立之为宋宗卿虽得罪于宋殇公名在诸侯之籍其后世子孙犹能言之而公亦有所不顾矣春秋书防例不言其所为此言其所为者恶其假简孚之名以寛乱贼之诛而傅之轻典也辞严义正仍止据事直书先儒以成作成就之成解则几于詈矣圣人岂有此恶声耶
　　夏四月取郜大鼎于宋戊申纳于太庙
　　臧哀伯谏不听其事与臧僖伯谏观鱼相似而僖伯之卒见于经哀伯之卒不书者盖桓之大夫皆有可诛之罪哀伯之谏纳郜鼎所谓不能三年之丧而缌小功之察者故不书卒
　　秋七月杞侯来朝
　　程子曰凡杞称侯者皆当为纪杞爵非侯文误也刘氏曰左传云杞侯不敬归乃谋伐之春秋虽乱世而来朝有少不敬未宜便入其国也左氏误纪为杞遂生不敬之说耳
　　蔡侯郑伯防于邓
　　传始惧楚也公羊云离不言防此其言防何葢邓与防耳刘氏曰非也二国实行防礼非防而何按邓蔡地非邓国也正义辨之甚详
　　九月入杞
　　公及戎盟于唐冬公至自唐
　　传修旧好也特相防徃来称地让事也杜注二人相防莫肯为主两让防事不成故但书地按及戎盟不书防以但行盟礼而不行防礼也不行防礼故不以防致岂两让之谓哉然谓防事不成犹之可耳若定八年防于瓦十年防于夹谷十二年防盟于黄皆明明行防礼矣而亦不以防致则以两国特防究不与殷防等其以地致者不足乎防之辞也如传云云尤非其事之实矣望溪先生曰盟唐而至者惧戎也隠之盟戎不至而桓致者戎与鲁接壤钟巫之事时惧诸侯之讨而以盟戎为幸也
　　三年春正月
　　正月不书王何也盖正月书王示天下大一统之义圣人欲以王法治天下也乃弑君之贼竟出于周公之裔而王讨不加四邻诸侯亦无有沐浴之请王法之所以治天下者安在乎然圣人非拘拘焉靳此一字也王法不行则王之一字为虚设而圣人之心至诚无伪自不容此虚设之一字犯其笔端耳此春秋所以为传心之要典欤
　　公防齐侯于嬴
　　公欲昏于齐故防齐侯于嬴此我所欲也而书防益见外为志曰防之谬
　　夏齐侯卫侯胥命于蒲
　　张氏洽曰春秋时王政不纲诸侯放恣荆楚僭横莫有任中国之事者齐卫为列国之望欲起而图之遂私以牧伯相命如战国时齐魏防于徐州以相王乃其遗智也按此説本之朱子确不可易公羊乃以为近正非也齐僖卫宣岂能相谕以信不复要质于鬼神者哉且考诗卫风旄丘篇黎臣尝责卫以不能修方伯连帅之职矣卫之国势不甚强使非尝以牧伯与齐相命黎臣岂宜以是责之此亦其一证然则二君既以牧伯相命而经止以胥命书者何诸侯当奉天子之命以行事命者上施于下之词今不惟命是奉而彼此相命其目中尚有天子乎圣人以是为伯事之所由始而恶其以诸侯而目无天子也故特以胥命书其不更赘一词者以义止系乎胥命故耳胥命犹言自相署置也又按鲁之国势较强于卫而桓公为恶之才尤非卫宣淫昏者比乃齐僖图霸不与鲁胥命而与卫者以簒立之人不可以方伯连帅之事命之也观此则十年郎之战其必以寪氏之狱无所归为问也益信
　　六月公防杞侯于郕
　　公羊作纪与六年夏同杞侯来朝公羊亦作纪程子谓杞爵非侯凡称杞文误也则此当从公羊决矣
　　秋七月壬辰朔日有食之既
　　公子翚如齐逆女
　　翚为桓弑隠故为桓逆女以结好于齐所以定桓之位而因自固也翚称公子说详隠四年翚帅师下
　　九月齐侯送姜氏于讙
　　杜注已去齐故不言女未至鲁故不称夫人
　　公防齐侯于讙夫人姜氏至自齐
　　杜注告于庙也不言翚以至者齐侯送之公受之于讙
　　冬齐侯使其弟年来聘
　　传致夫人也杜注古者女出嫁又使大夫随加聘问存诚敬叙殷勤也年何以称弟望溪先生曰称公子者大夫也称兄弟者不任职也说详隠四年翚帅师下
　　有年
　　望溪先生曰二百四十年惟桓宣之世一书有年一书大有年承嵗祲也隠五年螟八年螟桓元年大水故三年有秋喜而志之宣自即位后螽蝝水旱史不絶书故十六年大有秋喜而志之
　　四年春正月公狩于郎
　　搜狩或书公或不书公望溪先生曰书公者公之私行也不书公者国政也狩于郎非地也搜狩有常地自昭以前狩非其地者独此知然者以大阅得其地则不地也至中军既毁三桓擅国不独军政变而搜狩之地亦惟其所便而不主故常矣
　　夏天王使宰渠伯纠来聘
　　渠氏伯行次也杜注伯纠名也殆伯达伯适之类欤伯纠何以名详具隠元年宰咺归赗下不书秋冬先儒谓以宰纠来聘故去秋冬非也设此年秋冬有事遂皆去而不録乎望溪先生曰缺文也
　　五年春正月甲戌己丑陈侯鲍卒
　　传甲戌己丑陈侯鲍卒再赴也于是陈乱公子佗杀太子免而代之陆氏淳曰甲戌下文脱按明年书蔡人杀陈佗此无不书佗杀太子免之理甲戌下脱文即佗杀免事无疑但先儒以长歴推算甲戌在桓四年十二月二十一日己丑在桓五年正月六日今并书正月此则不可解【按困学纪闻尝谓长歴不足信】
　　夏齐侯郑伯如纪
　　齐甫与卫胥命而此役无卫者诈朝而袭人之国岂方伯连帅之事哉郑庄奸雄之才齐僖与之好合故二君同心而如纪也
　　天王使仍叔之子来聘
　　仍叔之子未有职司于王室者也讥使童子出聘与使宰书官义同
　　葬陈桓公
　　城祝丘
　　秋蔡人卫人陈人从王伐郑
　　传王夺郑伯政郑伯不朝秋王以诸侯伐郑郑伯御之战于繻葛王卒大败按王以诸侯伐郑经乃据从王者为文何也天子讨而不伐大司马九伐之法皆命方伯连帅主兵故谓之伐伐者敌辞王不可以言伐也然天子既亲在行若非书伐又不得其事之实矣据从王者为文此春秋谨名分之一端欤据从王者为文故王不称天王卒大败不书不忍言也
　　大雩
　　雩谓之大者诸侯之雩祷境内山川及百神耳今鲁雩及上帝用盛乐故特谓之大葢鲁之僭礼欲悉着于防则有不胜书者惟因旱而雩即变文以书曰大雩而其义自见此旧史之所不能预者也
　　螽
　　冬州公如曹
　　州称公与祭公同外相如不书此何以书以其来鲁故
　　六年春正月寔来
　　淳于公自曹来朝不书州公承上如曹间无异事故从省文成二年传王曰所使来抚予一人而巩伯寔来
　　夏四月公防纪侯于郕
　　传纪来谘谋齐难也按五年齐与郑同谋袭纪纪觉之故来谘于鲁也公既频与纪防而齐好遂不终矣于是有郎之师
　　秋八月壬午大阅
　　是年北戎伐齐诸侯之大夫戍齐不书者葢齐强其力自足以御戎诸侯之戍特欲为好于齐耳非救灾患恤小弱者比春秋轻其事故不书也杜注缺文恐不确非时简车徒殆郎之兵端已见故惧而修备欤
　　蔡人杀陈佗
　　陈桓公卒陈佗弑太子而自立陈厉公蔡出也故蔡人杀佗而立之簒弑之贼讨之不闲于邻国故曰春秋成而乱贼惧
　　九月丁夘子同生
　　书子生十二公惟此一见以其举之以太子生之礼也此与书娶夫人其义正同凡子生而不举之以太子生之礼辄不书子生则娶夫人而不行亲迎之礼即不书娶夫人也奚疑
　　冬纪侯来朝
　　传请王命以求成于齐公告不能杜注公无宠于王故告不能按八年祭公逆王后于纪鲁为之主婚矣何言不能请命也当由齐欲灭纪鲁畏齐强不敢显言为纪求成耳
　　七年春二月己亥焚咸丘
　　焚火田也讥尽物故书
　　夏谷伯绥来朝邓侯吾离来朝
　　逺方小国之君经不再见故特详其名先儒以为贬非也桓之立也天王且屡遣使来聘矣于谷邓乎何诛不书秋冬与四年同先儒以为因二国来朝故去秋冬亦非也设此年秋冬有事亦将去而弗录乎窃意竟时无事则书首时者旧史本有事而圣人削之故存其首时其旧史本无事者则旧史必不书首时圣人亦仍之而已【因此悟庄公二十二年书夏五月先儒疑五当为四是固然矣抑或凡书首月者旧史首月皆有事独此年夏四月无事而五月有事故存五月亦可备时不必拘定首月欤】
　　八年春正月己夘烝
　　周之正月夏之仲冬当烝祭之月也常事书者以五月复烝故先録此
　　天王使家父来聘
　　家父杜注以父为字望溪先生以为名王朝之大夫称名例也但古未有以一父字为名者殆家父二名如禄父行父之类欤不称氏者宰咺亦不称氏史文之常锡桓公命王不称天此于王无贬辞何也桓之篇正月不书王已足以概之故又按小雅作诵之家父或疑即此家父非也小雅之家父贤者也彼岂肯聘于弑逆之贼况求车更为失体即力不能止其事何至以身充使且其诗编于宣王之后小弁之前其为刺幽王诗无疑时之相去已七十余年其必非一人尤彰彰明矣
　　夏五月丁丑烝
　　非时复烝黩乱甚矣故书
　　秋伐邾
　　冬十月雨雪
　　建酉之月而雪记异也
　　祭公来遂逆王后于纪
　　祭公来不称使胡氏谓不予王之使祭公非也公羊传曰昏礼不称主人故纪履緰来逆女亦不称使纪季姜在国而称王后顾氏炎武曰从逆者而言谓之王后从归者而言谓之季姜此自然之文也其说是矣然何以不曰遂如纪逆女乎嫌与诸侯夫人同文所以尊王后也书遂逆者天王娶后使鲁主婚鲁既报可于王矣至是祭公乃过鲁问期随即如纪逆后故书曰遂以来鲁本意原为逆后也胡氏引刘敞之说以専命不报为祭公罪恐不确
　　九年春纪季姜归于京师
　　归而称纪季姜者从归者为文是固然矣抑以下书归于京师以天子临之故不得不称纪季姜以示后之不敢敌王也
　　夏四月
　　秋七月
　　冬曹伯使其世子射姑来朝
　　曹伯有疾故使其子来朝
　　十年春王正月
　　十年书王义见元年正月下天道一周之说穿凿不可从
　　庚申曹伯终生卒夏五月葬曹桓公
　　秋公防卫侯于桃丘弗遇
　　杜注卫侯与公为防期中背公更与齐郑故公独徃而不相遇也
　　冬十有二月丙午齐侯卫侯郑伯来战于郎
　　传六年北戎伐齐诸侯救之郑太子忽有功焉齐人饩诸侯使鲁次之鲁以周班后郑郑人怒请师于齐齐人以卫师助之按左氏此説不足信以周班后郑鲁之所持者正且其事甚小郑忽若遽以是请师是自输其不直矣齐虽徳郑亦安肯助此无名之举哉此殆鲁人之饰辞左氏误信焉而不之察耳当春秋之初齐僖具奸雄之才有图霸之志故尝与卫胥命于蒲所谓胥命者葢相命以方伯连帅得専征讨之事也当时有能举方伯连帅之职者征讨之所加孰有先于鲁者故三国来战必以钟巫之事兴问罪之师盖齐主兵而卫与郑从之【卫与齐胥命于蒲而石门之盟郑与齐之交本固故皆从齐】非郑请师而齐以卫助之也知其必以钟巫之事兴问罪之师者以春秋来战之文知之也疆之事一彼一此通春秋二百四十二年之中书来战者惟此一见盖春秋鲁史凡鲁与外诸侯战皆主鲁书及内之也今鲁有罪而三国伐之若仍书曰公及某某战于郎则是内有罪之鲁而三国仗义执言反为圣经之所外而与擅兵伐国者等所为春秋成而乱贼惧者安在乎故特以来战书而其序三国也必以齐卫先郑而不以郑主兵其事之情实显然可见左氏乃误信鲁人之饰辞后儒解经者从而和之且谓郑主兵而先齐犹卫州吁主兵而先宋真可谓之遁辞矣宋之先卫谓为诛乱贼之党犹之可也齐不可谓乱贼之党也明矣乃郑主兵而先之何说乎然则其迟至十年而后来讨何也葢钟巫之事其名也而其所由以昏姻之国而剪为仇讐者则衅生于纪盖纪处齐肘腋之下齐之狡焉思启其封疆而欲甘心于纪也非一日矣乃桓与之再防于郕三年六年纪又两朝于鲁齐见公之与纪亲也而其怒已不可解至八年又为纪谋纳女于王以为重九年纪季姜归于京师于是齐怒益甚乃借口于钟巫之事以加兵于鲁盖假公以济私故迟至十年而后有此战也抑因是愈见左氏郑太子忽请师之说不足信葢戍齐之事在六年距此亦已五年矣请师在五年前来战在五年后有是理乎
　　十有一年春正月齐人卫人郑人盟于恶曹
　　称人大夫也三国之师既退复各使其大夫为是盟者图复举耳十三年而齐宋卫燕之师至城下矣传有宋杜注经缺按宋与盟则十三年宋防师愈有根据
　　夏五月癸未郑伯寤生卒秋七月葬郑庄公
　　九月宋人执郑祭仲
　　郑庄公娶邓曼生忽立为世子又纳宋雍氏女生突庄公卒祭仲立昭公而雍氏宗有宠于宋庄公欲立其出故诱祭仲而执之曰不立突将死亦执突而求赂焉按执诸侯大夫例称人而不称爵或以为贬非也春秋于外诸侯之事凡若此类其恒称云尔説详隠六年郑人来输平下祭氏仲行次也诸侯之大夫不应以行次称此与鲁之单伯单与祭皆周之贵族先儒或引王制天子使其大夫监于方伯之国国三人之文疑其为监国之大夫其说不为无据惟为监国之大夫故仍从周卿士例以行次称传称仲乃祭之封人有宠于庄公而使为卿是时卿大夫皆世官必无以封人为卿之理也如庄二十五年书陈侯使女叔来聘二十七年书公子友如陈葬原仲恐亦此类至僖十五年书震夷伯之庙则夷伯已死又不可以寻常内大夫例之矣
　　突归于郑
　　突不系郑者着其不当有郑也凡公子争国例书入如齐小白入于齐莒去疾自齐入于莒齐阳生入于齐之类皆是独此与赤归于曹书归者葢既不以国氏使又不书归则无以着二人为郑与曹之公子矣
　　郑忽出奔卫
　　按诸侯出奔必书爵而郑忽及曹羁莒展舆独书名先儒谓不成君非也郑忽立已五月先君已葬例应称子至曹射姑则于庄公二十三年卒二十四年三月葬至冬而羁始出奔莒宻州于襄三十一年被弑展舆于昭元年秋出奔皆已逾年矣例应称爵安在其不成君哉葢春秋道名分以五等之尊而至于出奔则名分何在故必书爵以着其变若兄弟争国而至于出奔则衅生骨月又不止名分之变矣圣人心伤其事以其变不止在名分也故不称子称爵而一归一出彼此皆名其故为是对举之文者所以着其以分形连气之人而忍于相轧也此与昭十一年楚子防诱杀蔡侯般防与般皆以名见其文法正同以国氏者先儒谓圣人以忽为正故系国亦非也出奔与返国不同返国必当立者乃系国出奔则未有不系国者盖着其本国对下所奔之国为文不问其正不正也观莒展舆之出奔亦系国则忽之系国不以其正可知矣
　　柔防宋公陈侯蔡叔盟于折
　　桑鲁大夫未赐族者蔡叔杜注蔡大夫叔名也望溪先生曰古未有以伯仲叔季名者且于季曰字于叔曰名非所安也以情事推之叔乃蔡侯封人之弟封人老而无子将以承国故使防盟非卿大夫也故不称公子承国非承嗣也故不称世子而以行次称世子列防皆以名见而叔不名何也世子以名见固知其为世子也以名而系于叔则与卿大夫无别矣其不称蔡侯之弟何也经所书某氏之子某君之弟皆无位之称也然则叔为蔡侯之弟而将以承国也审矣盟于折者未能信于宋而以柔先之也
　　公防宋公于夫钟
　　臣与宋公盟于折君与宋公防于夫钟于阚明年又防于虚于盖公与郑突皆簒立声势相倚而宋自纳突之后以责赂生隙故公不惮屈己力为突请以固宋交而定其位也阚鲁地夫钟亦近鲁其防也殆宋志欲因鲁以责赂虚与谷丘皆宋地其防也殆鲁志欲为突请免赂迨宋公辞平而武父之盟遂相约伐宋矣
　　冬十有二月公防宋公于阚
　　十有二年春正月
　　夏六月壬寅公防杞侯莒子盟于曲池
　　传平杞莒也杜注隠四年莒人伐杞自是遂不平按程子曰杞非侯爵凡称杞侯皆当作纪公羊此经亦作纪左氏平杞莒之说恐不足信
　　秋七月丁亥公防宋公燕人盟于谷丘
　　传公欲平宋郑葢宋纳突于郑求赂而后使之入突入国之后不能偿其责言遂成仇隙故公欲平之宋
　　公与燕人并与盟燕小国听于宋者也宋好不成而燕即随之此十三年之战所以宋公及燕人并书
　　八月壬辰陈侯跃卒
　　公防宋公于虚
　　冬十有一月公防宋公于
　　按传防于虚又防于宋公辞平则内为主可知而书防益见外为志曰防之例不足据
　　丙戌公防郑伯盟于武父
　　丙戌卫侯晋卒
　　孙氏曰再书丙戌羡文
　　十有二月及郑师伐宋丁未战于宋
　　传宋公辞平故与郑伯盟于武父遂帅师伐宋望溪先生曰先儒谓战于宋与来战于郎之义相发而弊罪内外非也内师外师之非义有过于二役者矣而于二役特文以罪之则轻重之衡失矣来战于郎与齐宋卫燕之战为类者也战于宋与卫人及齐人战为类者也既书齐人伐卫复书卫人及齐人战于卫则赘矣既书及郑师伐宋复书宋人及我师郑师战则亦赘矣其或地或不地文当然耳按春秋序战例以受兵之国主兵今宋为受兵之国既不可云我师郑师及宋师战而春秋内鲁而外列国又不可云宋师及我师郑师战也故以战于宋为文盖辞有所穷焉耳非避其文之赘也上既无宋人及之文下自不得不地及不书公微者也使微者防伐不欲竭己之兵力也战而先书伐者已薄其城邑而后出战也其不先书伐者敌未迫而逆战也
　　十有三年春二月公防纪侯郑伯己巳及齐侯宋公卫侯燕人战齐师宋师卫师燕师败绩
　　左氏以为郑与宋战谷梁以为纪与齐战赵氏曰内兵以纪为主外兵以齐为主若实为宋郑战何以主齐纪乎葢齐与三国之师伐纪欲灭之公与郑救之而胜也胡氏张氏俱从之望溪先生曰战未有不地者使战于纪则当书四国伐纪战于齐则当书公防纪侯郑伯伐齐葢齐宋之怨结于纪郑而鲁居其间故四国来伐而鲁援纪郑以拒战也其説本公羊但谓齐宋之怨结于纪郑乃舍纪郑而伐鲁于情理不顺且以齐主兵而序于宋上何説乎窃意齐既以钟巫之事兴问罪之师乃未能得志于鲁一战而退同役之国必有掣其肘而不得不退者故申之以恶曹之盟至是又结卫宋燕以伐之盖亦犹是郎之志也知然者以春秋书战之文知之凡兵未至而逆与之战者例书战而不书伐若已薄其国都而后与之战则伐与战两书庄二十八年齐人伐卫卫人及齐人战是其例也今兵已薄国都矣而不书伐者葢声罪致讨此曲彼直故不得不以伐为讳耳此与郎之战不主鲁书及其义正同彼例不应书伐故以不书及见义此例应书伐故以不书伐见义也而鲁所以援纪郑以敌之者盖纪与鲁亲而郑与宋仇也外兵以齐为主故序于宋上纪侯爵故序于郑上其战不地城下之师公羊所谓近于围也燕人大夫也传曰惟卿为大夫燕小国必不敢使微者防师其败绩称师者重众也师与人连文不嫌于将卑师众
　　三月葬卫宣公
　　夏大水
　　秋七月
　　冬十月
　　十有四年春正月公防郑伯于曹
　　传曹人致饩礼也
　　无冰
　　夏五
　　郑伯使其弟语来盟
　　语称弟详具隠七年齐年来聘下
　　秋八月壬申御廪灾
　　不书复作常事也
　　乙亥尝
　　志不时也周之八月夏之六月也
　　冬十有二月丁巳齐侯禄父卒
　　宋人以齐人蔡人卫人陈人伐郑
　　传报宋之战也按此书宋人以益知十三年左传郑以纪鲁及四国战之説不足据果如其説经何以不书郑以乎
　　十有五年春二月天王使家父来求车
　　家父详八年来聘下
　　三月乙未天王崩
　　按桓王之后为庄王庄王之后为僖王庄王于庄公十二年崩僖王十七年崩经皆不书者周不讣也其不讣何也望溪先生曰天下诸侯宜亲周者莫如鲁王恩礼所加亦莫如鲁惠公仲子之赗天子之宰亲焉而平王之葬鲁不防也锡桓公命荣叔实来而桓王之葬鲁乃使微者徃此庄僖二王之丧所以不讣也当是时齐桓创伯而不能率诸侯以达王事何也齐桓之霸也与晋文异晋文之兴霸者之辙迹已前见矣故曰求诸侯莫如勤王齐桓之前则未有是也非先得诸侯不能致勤于王室而方是时齐桓始入诸侯尚涣也故师于长勺而鲁败之防于北杏而宋叛之再防于鄄而郑叛之同盟于幽而鲁叛之以信则未孚以威则未慑诸侯方然自外于齐而安能使帅王职哉直至僖公之世退狄伐戎帖楚然后诸侯服霸势成而尊王之事起着于经者可考也鲁事周之勤怠一视乎霸迹之盛衰文九年葬襄王叔孙得臣如京师至十四年而顷王之崩葬无闻焉则文襄既殁而霸统中絶也自宣以后天王之崩葬无不志者以晋霸虽衰而防盟征伐尝假王命以属诸侯也景王之葬叔鞅如京师以平丘之防刘子实莅之也自齐桓创霸晋文继之然后诸侯知有王观庄僖二王崩葬之不志则霸者之功不可掩矣观桓文以后诸侯卒无亲赴天王之崩葬者则霸者之罪亦不可掩矣抑于此见经因鲁史有所损而不能益焉天王崩葬虽易世以后犹可考而知而鲁史所无者不敢益也非不能益也益之而悖慢之实隠矣其文则史而义即于是取焉此其较著者也
　　夏四月己巳葬齐僖公
　　五月郑伯突出奔蔡
　　传祭仲専郑伯患之使其壻雍纠杀之雍姬知之以告仲仲杀雍纠公出奔蔡按不书逐陆氏淳曰君而见逐其恶甚矣圣人之教在乎端本澄源故以自奔为文所以警乎人君其说非也逐者上施于下之辞以臣逐君圣人之所不忍言也故以自奔为文若谓警人君书逐不更足警乎突称名者望溪先生曰诸侯出奔而名者国有二君也郑伯突名以忽也卫侯朔名以黔牟也北燕伯款当亦类此按襄十四年卫侯出奔齐国人立公孙剽是有二君矣而衎不名葢突与朔皆簒立故忽与黔牟得成其为君衎非突与朔比剽尝北面而臣之矣不得为二君也故衎不名昭三年北燕伯出奔齐二十一年蔡侯朱出奔楚皆名从此遂失国也又非以国有二君故
　　郑世子忽复归于郑
　　诸侯返国例书复归称世子者忽立五月而出奔未逾年也诸侯逾年即位未逾年则未即位例应称子不可称郑伯也然庄公之卒去忽复归之时已五年矣突称郑伯而忽仍从其初丧之称非所安也称子称爵两无所处不得不以世子称葢辞有所穷也而称世子则其当得国可知又不与郑伯突相混而经文后此所称郑伯皆指突一人遂不待别白而自见矣
　　许叔入于许
　　许叔以行次书者説详庄三年纪季以酅入于齐下入者由外而内之辞许叔自东偏而入许之国都东偏非外也乃言入许者何葢许中并于郑其国都久已非许之所有矣故可言入也
　　公防齐侯于艾
　　传谋定许也葢郑原与齐鲁同入许许并于郑非齐鲁之所利故因许叔入许遂为此防而谋定其位也
　　邾人牟人葛人来朝
　　杜注三人皆附庸之世子也其君应称名故其子称人按附庸之君例应称字义详隠元年公及邾仪父盟于蔑下杜注以为应称名恐不确
　　秋九月郑伯突入于栎
　　入栎不应书名卫侯入于夷仪不书名是其例也此因突之复国不书故入栎特名而入栎书名则其后之复国不书非文有所缺以书归书入两无所处故以不书疑端而见情实其义愈晓然矣【説详庄十四年单伯防伐宋下】栎非国都故书入又与卫侯朔入于卫有同义焉葢国本非其所有也不书自蔡者诸侯复国例不书自说见僖二十八年卫侯郑自楚复归于卫下
　　冬十有一月公防宋公卫侯陈侯于袲伐郑
　　传将纳厉公也按连数国之师必致此不致者不克而还将图再举故不以告庙也
　　十有六年春正月公防宋公蔡侯卫侯于曹
　　未能纳突故复防再邀蔡党益盛矣
　　夏四月公防宋公卫侯陈侯蔡侯伐郑
　　蔡序卫下盖后至按杜注春既谋之今书防者鲁讳议纳不正其说非也盟则或书防或书及侵伐皆书防十二年公防郑伯盟于武父十有二月及郑伯伐宋盖遣微者防伐故书及若君卿将无不书防者杜葢据左氏与谋不与谋之说从而为之辞至隠十年公防郑伯于时来秋及齐侯郑伯入许不书防而书及者盖伐可书防入则不可以书防文当然耳岂预谋之谓哉或谓防伐亦必先行防礼故书防说亦太泥防有以此就彼之意对盟而言必先行防礼乃书防防伐则不必先行防礼也仓猝相遇礼犹从杀军旅之际更可知矣
　　秋七月公至自伐郑
　　连数国之师夏出而秋还兵力已疲权欲休息不图更举矣故书至
　　冬城向
　　十有一月卫侯朔出奔齐
　　传卫宣公烝于夷姜生急子属诸右公子为之娶于齐而美公取之生夀及朔属夀于左公子夷姜缢宣姜与公子朔搆急子公使诸齐使盗待诸莘将杀之夀子告之使行不可饮以酒夀子载其旌以行盗杀之急子至曰我之求也又杀之二公子故怨惠公十二月立公子黔牟惠公奔齐按左氏宣公烝夷姜之说不足信烝父妾而有子必在即位之后宣公于隠四年即位至桓十二年卒计在位仅二十年耳即使元年生急子急子十五年而娶妻宣公夺之生夀及朔至宣公卒时二子皆襁褓耳夀安能载其兄之旌以行而朔又安能于桓公十三年即称侯以接邻国也据史记只称夫人夷姜无烝父妾之说似得其实卫侯朔名义见十五年郑伯突出奔下是年左氏记郑高渠弥弑昭公而立公子亹经不书者鲁桓崇奸丑正怨郑忽而助突故昭公之弑子亹之立郑皆不以告不告故不书
　　十有七年春正月丙辰公防齐侯纪侯盟于黄
　　传平齐纪且谋卫也葢纪与鲁亲而卫朔在齐故齐欲纳朔而鲁欲平纪
　　二月丙午公防邾仪父盟于趡
　　夏五月丙午及齐师战于奚
　　及不书公微者也疆之事无损于好
　　六月丁丑蔡侯封人卒
　　秋八月蔡季自陈归于蔡
　　按季或疑即献舞果尔则当书蔡季入于蔡不当书自书归矣称行次者详具庄三年纪季以酅入于齐下蔡季奔不书者不告故
　　癸巳葬蔡桓侯
　　啖助曰蔡桓称侯葢蔡季之贤知请諡也杜注葢谬误
　　及宋人卫人伐邾
　　杜注邾宋争疆鲁从宋志
　　冬十月朔日有食之
　　传不书日官失之也
　　十有八年春王正月
　　正月书王义见元年正月下
　　公防齐侯于泺
　　公与夫人姜氏遂如齐
　　变及言与何及者连类之词以此及彼盖主乎公以为文也公及夫人偕行至泺其如齐也乃行防礼后自泺如齐非自鲁如齐也偕行不自泺始不可主乎公以为文矣故曰与言遂者着公与夫人之本意原在如而不在防也
　　夏四月丙子公薨于齐丁酉公之丧至自齐
　　传公及文姜如齐齐侯通焉公谪之以告四月丙子享公使公子彭生乘公公薨于车鲁人告于齐曰寡君畏君之威来修旧好礼成而不返无所归咎恶于诸侯请以彭生除之齐人杀彭生按文姜随丧而归不书罪大恶极絶之也
　　秋七月
　　按左氏于是年秋记齐侯师于首止杀郑子亹而轘髙渠弥祭仲逆郑子于陈而立之经不书者郑与鲁邦交乆絶齐又以鲁有大丧方内慙彭生之事故皆不以告不告故不书
　　冬十有二月己丑葬我君桓公
　　仇不复不书葬桓公书葬何望溪先生曰敌国相仇臣子虽志于复而不能必其时也而先君之丧又不可以乆而不葬也故与蔡灵公别为一例而书葬此义理之权衡也













　　春秋究遗卷二
<经部,春秋类,春秋究遗>
　　钦定四库全书
　　春秋究遗卷三
　　左庶子叶酉撰
　　庄公
　　元年春王正月
　　继故不书即位説详桓元年公即位下仍书王正月者与隐公元年同
　　三月夫人孙于齐
　　凡称夫人必称某氏者恒词也専称夫人者着其为夫人以正其罪也公见杀于齐亲莫亲于夫人而乃孙于齐乎故特以夫人书葢对公为文以语气求之而其罪自不可掩若不去姜氏则或习其读而不之察矣
　　夏单伯逆王姬
　　左氏经文作送杜注以单伯为天子卿张氏洽曰非也筑馆在秋如单伯果以天子之卿送王姬必俟馆成之后方至鲁岂得豫书之当从公谷作逆其説似得其实不书如京师者词以达意为主人止知以多为达而春秋吐词为经则徃徃以少为达如郑伯克段于鄢不书段出奔及上文夫人孙于齐不书姜氏之类皆是葢意有所専注即不杂一他词以乱之此春秋之所以为谨严也此经之不书如京师亦犹是已葢圣意専以忘亲仇而主齐婚为鲁庄罪若书如京师则与逆王姬之词相乱而习其读者或且疑其意在于讥单伯之不以聘王而如京师与成十三年书公如京师同一义矣少一词而义转达斯固防夏所不能赞者与
　　秋筑王姬之馆于外
　　筑馆所以舍王姬于外杜注公在谅闇中虑齐侯当亲迎不忍便接之于庙也
　　冬十月乙亥陈侯林卒
　　王使荣叔来锡桓公命
　　鲁史旧文王本不称天圣人修之加天于王者谓王当奉若天道也今以簒弑之贼生不加诛死而锡命所谓奉若天道者安在乎王不称天圣人亦本其恶恶之心不觉形之于笔削之际而已
　　王姬归于齐
　　大书归于齐所以着庄公忘不共戴天之仇而为之主婚之罪也
　　齐师迁纪郱鄑郚
　　齐欲灭纪故徙其三邑之民而取其地至是纪之力不足以自守虽欲不亡而不可得矣
　　二年春王二月塟陈庄公
　　夏公子庆父帅师伐于余丘
　　于余丘杜注国名也公谷以为邾邑按邑不书伐当以杜注为是庆父称公子葢已为大夫也
　　秋七月齐王姬卒
　　书王姬之归而且及其卒葢比内女而为之服故备书之以见公之厚于仇国也
　　冬十有二月夫人姜氏防齐侯于禚
　　传书奸也按禚齐地是奸发夫人
　　乙酉宋公冯卒
　　三年春王正月溺防齐师伐衞
　　溺不称公子未为大夫也谷梁以为贬非
　　夏四月葬宋庄公
　　五月葬桓王
　　崩七年而后塟故公谷皆以为改塟天子之崩鲁使人防则书塟塟而不书会者其人微也
　　秋纪季以酅入于齐
　　杜注齐欲灭纪故季以酅入齐为附庸按诸侯之兄弟不称名而以行次书者四许叔也纪季也蔡叔蔡季也纪季为齐附庸许叔处许东偏亦郑之附庸也附庸之君例称字其称行次者古人行次亦谓之字庄二十三年书萧叔朝公是其例也至蔡叔之以行次书者以封人老而无子叔将继其兄以有国也蔡季则以其归之时献舞初立民志未孚季以兄弟至亲素为其国人之所附今见其来归遂相与倚之以为重故称其行次因其重而重之也此与闵元年书季子来归之义正同彼书内事单季字不成文故以子配季此书外事故以季系国也其后献舞被获于楚蔡无君者八九年以八九年无君之国而能填抚其民人使不生他变者大都皆季之力也此春秋所以重之欤
　　冬公次于滑
　　传次于滑将防郑伯谋纪故也郑伯辞以难凡师一宿为舍再宿为信过信为次
　　四年春王二月夫人姜氏享齐侯于祝丘
　　三月纪伯姬卒
　　谷梁传外夫人不卒此其言卒何吾女也适诸侯则尊同以吾为之变故卒之也望溪先生曰内女之卒有变然后书纪二姬之书也以国亡君奔而失其所也
　　夏齐侯陈侯郑伯遇于垂
　　郑伯厉公也苏氏以为子仪非张氏洽曰三国遇垂谋取纪也
　　纪侯大去其国
　　杜注以国与季季奉社稷故不言灭不见迫逐故不言奔大去者不返之词程子以大为纪侯名罪其不能死社稷也其説恐不确
　　六月乙丑齐侯塟纪伯姬
　　目齐侯者胡氏以为着其迫逐纪侯之罪非也齐侯迫逐纪侯之罪岂待塟纪伯姬而始着乎葢齐侯者纪伯姬之仇人也国为其所灭君为其所逐身死在殡而塟于仇人之手其可悯孰甚焉故目齐侯者愍纪伯姬也若从齐侯起义则塟一亡国之夫人其事至细岂春秋之所宜録者哉
　　秋七月
　　冬公及齐人狩于禚
　　齐人公谷皆以为齐侯谓公不当与仇人通故讳称人以示讥其説迂回不可通春秋传信之书既书齐人则必非齐侯决无讥在公而卑其敌之理公之所以及齐人狩者葢禚齐地与鲁接壤而齐人习于田猎之事是时齐与鲁亲襄又以内乱自慙故欲与公为好特令人导公狩于其境内以娯乐之而公舞选射贯狩适投其所好亦不欲逆其相亲之意【二十三年如齐观社即此意】故遂及齐人狩于禚其所及者齐人本非齐侯也以仇雠之国从其请而狩于其境内即为忘亲释怨不必及齐侯狩而后为罪也春秋据事直书苐书及齐人狩而其罪自见岂必讳齐侯为齐人而后为讥乎且讳者微其词使凡事之可讥者皆有以冺其迹故谓之讳既讳矣又何云讥也狩与盟防不同故公虽及齐之微者狩不讳公
　　五年春王正月
　　夏夫人姜氏如齐师
　　齐师正义齐侯疆理纪地有师在纪不言地者师之进止无常也不言防者防必先为之期齐侯在师夫人徃而就之不可以防言也
　　秋郳黎来来朝
　　传名未王命也杜注未受爵命为诸侯传发附庸称名例也其后数从齐桓以尊周室王命以为小邾子按附庸之君例称字黎来恐亦是字而左氏以为名则邾仪父之称字其义不可通矣抑或郳国尤小旧史但知其名故不得不以名见与
　　冬公防齐人宋人陈人蔡人伐衞
　　传纳惠公也齐人宋人皆大夫谷梁传之説不足信若以诸侯而敢逆王命列其爵其罪不更着乎不书纳衞侯者义具成十八年宋鱼石复入于彭城下二十四年戎侵曹不书纳赤与此同义
　　六年春王正月王人子突救衞
　　王人天子之大夫王谓王国王人犹言晋人齐人也子突大夫名古以子名者见于传记如陈子亢介子推皆是春秋惟附庸之君书字余无书字之法杜注非子突必冠以王人者但称子突救衞则疑于内卿矣又不可云王子突也其不言王使者彼伐而此救敌词也若救衞而书王使则以天子之尊而下夷于列国非所以正名分矣桓五年伐郑只据从王者为文即此义然则外大夫伐救何以亦不书君使外大夫伐救毎不止一国若合数国之大夫而皆目其君则无复文理矣故外大夫防伐防救不书君使而一国之伐救因例焉文当然也外大夫防盟不目君义与此同来盟则书君使以接于我故
　　夏六月衞侯朔入于衞
　　诸侯复国例书复归书入者以国本非其所有也
　　秋公至自伐衞
　　连数国之师自五年冬防伐阅三时而后返归告于庙故书至
　　螟
　　冬齐人来归衞俘
　　观此则衞朔之入祗纳赂于齐而鲁并不得与之分功也审矣衞既祗归功于齐则纳朔之举齐实主之而鲁特惟齐令之是从也又审矣是时鲁之国势去齐犹不甚逺乃惟其令之是从焉庄公虽无志复仇然亦不应孱弱至此必迫于文姜之命无疑惟迫于姜命故来归衞俘传称文姜请之葢无故而使吾君躬擐甲胄疲民费财为此有损无益之举以瘠鲁而肥齐不能无慙于国人也故欲以寳货之赂解之人者浑举之词外诸侯之事若此类皆称人义不闗乎其爵也来葢使人来不书使某者其人微也知齐人之不以来者称而谓其为浑举之词者以楚人使宜申来献捷之文知之也书法与郑人来输平同
　　七年春夫人姜氏防齐侯于防
　　传齐志也杜注文姜数与齐侯防至齐地则奸发夫人至鲁地则齐侯之志
　　夏四月辛卯夜恒星不见夜中星陨如雨
　　如雨者公羊传言其状如雨也左传与雨偕也杜注训如为而正义星陨固异雨乃常事亦言之者雨内见星所以为异主言星之异不言雨之异也按经文明言如雨似当以公羊之説为正
　　秋大水无麦苗
　　冬夫人姜氏防齐侯于谷
　　八年春王正月师次于郎以俟陈人蔡人
　　称师者内大夫将例称名称帅师此微者也故称师公羊传将卑师众称师将卑师寡称人内则无论师众师寡凡微者将皆称师或但书及无称人之例葢单人字不成文又不可言我人也微者将故下及齐师围郕书及不书防或谓鲁君亲将以无功而讳之非也干时败绩且不讳此无功而讳之乎下郕降于齐师传称庆父请伐齐师正义在国请耳非是军中请也春秋凡书次未有着其所为者此独书以俟陈人蔡人何也葢公本意原欲与陈蔡合兵伐郕其及齐师围郕者乃后之变计非本谋也若不书俟陈蔡则似鲁之本谋原欲与齐合兵而其事之情实无由见矣不书伐郕者师未出境不成乎伐也故不书
　　甲午治兵
　　甲午正月之甲午也古者出而治兵入而振旅葢公原欲与陈蔡联兵伐郕至是而陈蔡将至故亟为治兵俟其一至即行也称干比戈士气勃发似有不可中止之势乃下忽继之曰夏师及齐师围郕比事属词而圣人之情可见矣
　　夏师及齐师围郕郕降于齐师秋师还
　　覆书师者公本意原欲与陈蔡联兵伐郕今乃及齐师围郕两事也故覆书师以别异之按春秋书防伐未有如此之首尾毕备者葢齐襄乃鲁不共戴天之仇弃仇崇好于义既有所不可且公之本意原欲与陈蔡联兵伐郕其忽变而与齐者必齐因与郕壤地相接意欲得之以为附庸今闻鲁将伐之恐其为鲁所得遂以计诱鲁令谢陈蔡而与己合兵其为谋甚狡葢齐鲁联师伐郕则郕必不支而鲁之兵力不强于齐郕不支必不舍齐而服于鲁此事势之显然易见者是时鲁之兵力虽较齐差弱而犹不甚相逺使不从其计齐固无如之何乃公竟懵焉堕其术中一若为积威之所劫虽与陈蔡有成约不难背之而惟齐令之是从其必迫于文姜之命无疑以军旅之事而听于一淫妇人公之不振亦甚矣圣人心伤其事故以俟陈蔡与及齐师对举为文葢病其忘亲释怨又不虞其将见欺而失其所与之自贻伊戚也岂徒以擅兴大众吞并弱小为罪而已哉春秋大夫将不书至此微者将独变文书师还者又着其兵出无功厯三时而后返虽不从庆父之请较之遂非逞忿者有间然劳师动众至甘为仇国之所卖何若慎之于初之为愈也师还在秋诸儿冬即被弑于此而不以复仇为事后虽欲揕仇人之胸而不可得矣故特详志之以见义焉
　　冬十有一月癸未齐无知弑其君诸儿
　　齐侯使连称管至父戍葵丘期戍而不遣代僖公之母弟夷仲年生公孙无知有宠于僖公襄公绌之故二人因之以作乱冬十二月弑公而立无知按无知不称公孙者以未为大夫故
　　九年春齐人杀无知
　　传公孙无知虐于雍廪九年春雍廪杀无知按杀无知者雍廪也书齐人义见隠五年衞人杀州吁下
　　公及齐大夫盟于蔇
　　是时齐无君故公与其大夫盟不讳公盟者众故不目其人
　　夏公伐齐纳纠齐小白入于齐
　　按纠与小白史记以小白为弟程子引薄昭之言证小白为兄【按精义载程子之言曰桓公子纠襄公之二弟也大全引以为襄公之二子误甚】二説纷纷迄无定论然以经文及左氏传考之皆非也二人本非兄弟小白乃僖公子纠乃襄公子观左氏传称襄公立无常鲍叔牙奉小白出奔葢恐不为其兄所容故出奔以避其祸也及乱作而后管召奉公子纠奔鲁使纠与小白皆僖公子小白畏祸及纠独不畏祸及乎此一证也又杀兄弟宜目君如天王杀其弟佞夫是也纠若与小白为兄弟则后取子纠杀之不当书齐人此又一证也公谷书纳纠不称子惟左氏传称子然齐人取子纠杀之则三传经文皆称子春秋惟时君之子乃称子其非兄弟尤彰彰明矣【以上本梁氏锡璵説】纠既为襄之子则齐襄者鲁之仇人纠为襄子乃鲁之仇人之子也以仇人之子而乃为伐齐以纳之则忘亲释怨其罪大矣故春秋特书纳以讥之其不称子者絶其父故不子其子下文取子纠杀之称子者所以讥其不当杀也此若亦称子则下文讥其不当杀之义转无由见矣左氏误不可从小白系齐者着其当得国也父死子继纠何以不当得国周礼大司马九伐之法于内外乱鸟兽行者则灭之灭者殄其世嗣之谓纠之所以不当得国者襄累之
　　秋七月丁酉塟齐襄公
　　八月庚申及齐师战于干时我师败绩
　　春秋为鲁讳败此独书败绩者胡氏谓能与仇战虽败亦荣故不讳非也庄公即位已九年矣何尝有复仇之意其战于干时也纳纠非复仇也不幸而败何荣之有圣人正恶其纳仇人之子至于丧师辱国非寻常战而不利者比故直书其败以甚其罪耳焉有以败为荣者乎春秋序战例以受兵之国主兵此独以鲁主兵者春秋鲁史故以鲁及齐不以齐及鲁内鲁也【若有同役之国则不从此例如庄公十二年书及郑师伐宋战于宋是也】及不书公伐齐而及齐战一事也故承上文从省
　　九月齐人取子纠杀之
　　纠非弟也故不曰弟书齐人者传称鲍叔帅师来言曰子纠亲也请君讨之则取子纠者鲍叔也故称人前称纠兹特冠之以子者着其不当杀也不曰齐人杀子纠而曰取子纠杀之者又着鲁之不自振拔始而纳纠者何心今乃为齐所胁取而杀之既不能以仇人之子而絶之于前又不能以逋亡之孤而保全之于后所谓进退两无所据者也纠来奔不书者义见闵元年季子来归下
　　冬浚洙
　　张氏洽曰洙水在鲁城北齐伐鲁之道也鲁虽杀子纠而犹有畏齐之心故浚而深之以备齐师之至
　　十年春王正月公败齐师于长勺
　　传齐师伐我公将战曹刿请见公与之乗战于长勺公将鼓之刿曰未可齐人三鼓刿曰可矣齐师败绩按传例未阵曰败某师葢两军甫交此军用谋而敌军遽溃本未尝战故不书战先儒谓恶其诈非也若恶其诈孰有诈如城濮之战者乎且长勺之战并无诈谋不过待其衰而鼓之耳若圣人于此即以其诈而恶之则必如宋襄之不鼓不成列然后可矣有是理乎
　　二月公侵宋
　　按先儒责公举无名之师其説恐未确此必长勺之役宋人与谋而公报之者观下齐宋次于郎可知
　　三月宋人迁宿
　　杜注强迁之而取其地故文异于邢迁
　　夏六月齐师宋师次于郎公败宋师于乗丘
　　书次者何氏休曰二国才止次未成于伐鲁即能败宋师齐师罢去故不言伐言次也败宋师义见长勺下
　　秋九月荆败蔡师于莘以蔡侯献舞归
　　传蔡哀侯娶于陈息侯亦娶焉息妫将归过蔡蔡侯见之弗賔息侯闻之怒使谓楚文王曰伐我吾求救于蔡而伐之楚子从之秋九月楚败蔡师于莘以蔡侯献舞归楚称荆説详十四年荆入蔡下献舞殆即折之盟所谓蔡叔者诸侯执不名自此遂失国故名之如诸侯之卒则名也盟称行次执称献舞望溪先生所谓义各有当而不相悖也
　　冬十月齐师灭谭谭子奔莒
　　传齐侯之出也过谭谭不礼焉及其入也诸侯皆贺谭又不至冬齐师灭谭谭无礼也按用大众曰师谭子不名与子温子同胡氏用啖氏之説以不名者谓其无罪而见灭名者谓其屈服而出奔其説恐不确僖公以前国灭而其君出奔及以归者俱不名至宣公十五年晋师灭赤狄以潞子婴儿归其后君奔及以归者俱名葢年逺者纪载略年近者纪载详非褒贬之所存也如必以名为贬则潞子婴儿何罪哉既书灭复书奔者君与国并重也奔不书出者由内而外谓之出国灭则无内故不可以言出也此与昭二十六年王子朝奔楚不书出其义正同
　　十有一年春王正月
　　夏五月戊寅公败宋师于鄑
　　传宋为乗丘之役故侵我公御之宋师未阵而薄之败诸鄑凡师敌未阵曰败某师皆阵曰战大崩曰败绩得儁曰克京师败曰王师败绩于某
　　秋宋大水
　　夏败宋师秋大水而公使徃吊以是知春秋时怨不废礼葢古意之犹存而未冺者也【本望溪先生説】
　　冬王姬归于齐
　　望溪先生曰王姬之归惟见于庄之篇所以着忘亲之罪也然归王姬于齐襄其事详在丧而主仇昏故备书以着其恶也归王姬于齐桓其事略恶有差也
　　十有二年春王三月纪叔姫归于酅
　　杜注纪侯去国而死叔姫归鲁纪季自定于齐而后归之全守节义以终妇道故系之纪而以初嫁为文贤之也归鲁不书者非寜非大归虽一事之首尾不必备
　　夏四月
　　秋八月甲午宋万弑其君捷及其大夫仇牧
　　传乗丘之役公以金仆姑射南宫长万公右歂孙生搏之宋人请之宋公靳之曰始吾敬子今子鲁囚也吾弗敬子矣病之十二年秋宋万弑闵公于防泽遇仇牧于门批而杀之按传称宋万弑闵公于蒙泽而经不地者义不系乎地也昭十三年楚公子比弑其君防于干谿书地者葢楚灵本不死于干谿特书其地所以着公子比迫君于死之罪也正义谓史自详略圣人本不为义例其説恐不确
　　冬十月宋万出奔陈
　　传宋万弑闵公立子防羣公子奔萧公子御説奔亳南宫牛猛获帅师围亳冬十月萧叔大心及戴武宣穆庄之族以曹师伐之杀南宫牛于师杀子防于宋立桓公猛获奔衞南宫万奔陈宋人请猛获于衞衞人归之亦请南宫万于陈以赂皆醢之按宋万已醢而不书宋杀者葢万既奔陈宋桓即位以万乱赴告诸侯是时犹未获万也故以奔陈来告其后万虽醢而宋不再告故苐以奔陈书闵不书塟者亦以宋不告故葢宋与鲁深怨赴告缺略情理之常凡奔不书于于者连属之词所奔之国与其人本不相连属也故不书于归则必归其本国故书于其他如公子返国书入簒君返国书入及大夫入其私邑以叛者其入皆书于至攻战而入人之国则不书于与此同义
　　十有三年春齐侯宋人陈人蔡人邾人防于北杏人者皆大夫也后仿此张氏洽曰齐桓欲合诸侯恐其未谕故不欲烦其君而使其臣来防告以平宋乱举霸者之事也胡氏乃谓与齐桓而诛诸侯必无此理
　　夏六月齐人灭遂
　　防于北杏以平宋乱遂人不至夏齐人灭遂凡灭国或称人或称师或称爵胡传称人微者也按文宣以前大夫将称人义见隐二年莒人入向下齐人灭遂浑举之词耳胡以为微者恐不确
　　秋七月
　　冬公防齐侯盟于柯
　　传始及齐平也按曹刿劫盟之事独见公羊恐不足信是时去先王之世不甚逺尚无战国防侠之习其殆齐东野人因长勺之战傅防而为之者与
　　十有四年春齐人陈人曹人伐宋
　　夏单伯防伐宋
　　传宋人背北杏之防诸侯伐宋齐请师于周夏单伯防之取成于宋而还按单伯鲁大夫左氏以为周大夫非也若果周大夫则冬防于鄄单伯当与诸侯列序矣是年左氏记郑伯自栎入郑突与鲁亲其复国必告鲁史承告必书而圣人削之者入者由外而内之词栎在郑之封内非外也故不可言入知然者以定四年呉入郢之文知之葢呉自柏举而入楚之国都不可言入楚犹突自栎而入郑之国都不可言入郑也书入既不可非归无以属词衞侯衎复归于衞是其例也而突立不以正若书复归于郑则其簒兄得国之罪无由见矣故惟有削而不书葢以不书发疑端而见情实也然圣人犹恐后人之习其读者或误谓其文之偶有所缺故于其入栎也特书名以示其义焉葢入栎不应名惟特以名见则入郑不书之故乃可以思而得之耳先儒乃谓大都偶国入栎即入郑故不书果如其説则突之得国当即在入栎之后矣何以迟至十七年之久而始入郑乎
　　秋七月荆入蔡
　　传蔡哀侯为莘故绳息妫以语楚子楚子如息以食入享遂灭息以息妫归生堵敖及成王焉未言楚子问之对曰吾一妇人而事二夫纵弗能死其又奚言楚子以蔡侯灭息遂伐蔡七月楚入蔡按熊绎受封之始原以楚为号乃春秋书曰荆者楚怒周之不进其爵故僭称王因并不屑称其旧号而改称荆【荆禹贡州名古训强楚以此自号如于越之以赞美词自号也】葢悍然以蛮方自处虽放弃礼法而无所忌其意固以周为无如我何也春秋因其自号而号之其目无天子之罪固即此而可见然或疑其不称人称爵而苐以号举为贬则非也称荆之罪不浮于僭王楚至僖公后其僭王如故也春秋不以为贬顾独于此时贬其称荆有是理乎葢春秋志异凡诸国防盟侵伐之事春秋皆以其事书而于其国无异也若楚以蛮夷自处改号以荆则其国为职方之所不载适从何来遽逼处此吾兄弟甥舅之邦未闻有此一国也圣人心在天下故不称人称爵而特以号举葢以入蔡者为职方所不载之荆而异之也岂恶其称荆而贬之乎其后楚成即位当鲁僖之初于时天王致胙既有以驯其桀骜之气又子文得政乃不复以荆自号圣人于是以其国为不足异也故自僖文而后楚君臣之见于册书者一同于齐晋遂不徒以号举矣然则呉越之以号举何也三代以前中国之幅员西北广而东南狭呉越去王畿数千里皆在禹贡绥服以外蛮夷流蔡之地此与未入春秋以前之楚所谓荜路蓝缕者无以异若较之文王迁郢以后之楚则不可以同日语盖春秋之法其号举与否总视其所都之地以为准故楚自文王迁郢以后称荆则以号举称楚则不以号举以郢原在中夏之地也都在中夏之地者既以中夏之诸侯待之则都在蛮夷之地者自必以蛮夷之诸侯待之呉越与楚其所由以差别者至显白而可据此即古人立子以长不以贤之意也圣人岂有所容心于其间哉
　　冬单伯防齐侯宋公衞侯郑伯于鄄
　　传宋服故也望溪先生曰单伯徃防者未肯听于齐而使单伯先之也
　　十有五年春齐侯宋公陈侯衞侯郑伯防于鄄
　　传复防焉齐始霸也
　　夏夫人姜氏如齐
　　文姜鸟兽行自齐襄死姜与齐絶已七年至是齐鲁之邦交始通而姜复腼顔以归母家春秋特书之以着其非礼也
　　秋宋人齐人邾人伐郳
　　郳附庸属宋而叛故齐桓为之伐郳宋主兵故序齐上胡氏谓是时齐犹未成乎伯也
　　郑人侵宋
　　传郑人间之而侵宋
　　冬十月
　　春秋究遗卷三
　　钦定四库全书
　　春秋究遗卷四
　　左庶子叶酉撰
　　庄公下
　　十有六年春王正月
　　夏宋人齐人衞人伐郑
　　传宋故也序先宋与伐郳同
　　秋荆伐郑
　　传郑伯自栎入缓告于楚秋楚伐郑不礼故也
　　冬十有二月防齐侯宋公陈侯衞侯郑伯许男曹伯滑伯滕子同盟于幽
　　防不书公程子谓鲁叛盟故讳不书公未有叛盟在后而讳之于前者按公羊经文防上有公字左氏脱文耳当以公羊为正盟书同者先儒之説不一惟呉氏澂谓不敢専主盟之权故曰同盟似得其实惜语焉而不详耳葢齐桓本非命伯以一国而主天下之盟其初犹不自安故文其词曰同盟言与诸侯同为此盟云尔非専主也然既以同盟为词则其礼文仪节之间必有降等与诸侯齿而不敢独居其尊者故史家遂承而以同盟书之自是以后霸权日盛侈然自尊无复有书同盟者矣文襄既没灵公方幼陈蔡郑宋同时而折于楚故文十四年新城之盟复书同葢因霸业之不振赵盾又以大夫而主诸侯之盟尤不敢以主盟自居故也明年诸侯盟于扈亦赵盾主之而诸侯不序盟不言同者葢盾以晋侯借口仍侈然而以盟主自尊故浑之而不序也其后清丘断道虫牢马陵蒲戚柯陵虚朾诸盟无不言同者虽以悼公之盛而鸡泽戏亳之盟亦书同【悼公谦观长樗之盟可见其盟皆书同则呉氏之説益信而有徴矣】则以楚势益张诸侯反侧故皆率由旧章欲假谦退以为牢笼之一端耳至祝柯澶渊重丘平丘臯鼬之属其或书同或不书同者由势有盛衰而所用之礼本异故史文不得不异也僖二十一年盟于薄二十七年盟于宋成二年盟于蜀皆主之者楚自不屑与诸侯同襄二十七年盟于宋皆诸侯之大夫晋赵盾楚屈建必以主盟自居故皆不书同观此则凡书同者皆霸主之谦不敢独居其尊也审矣三传同欲服异及同尊同外诸説皆穿凿不足信存而不论可也【大指本呉氏又増易望溪先生通论以足成其説】
　　邾子克卒
　　杜注克字仪父称子者葢齐桓请王命以为诸侯也
　　十有七年春齐人执郑詹
　　传郑不朝也按执邻国之大夫或称行人或不称行人杜注谓非其罪则称行人罪见执者则不称行人其説恐不确凡执政之大臣见执则不书行人以执之者原以其当国用事而执之故不可以行人书也如此年齐人执郑詹桓十一年宋人执郑祭仲襄二十六年晋人执衞寗喜及成十六年晋人执季孙行父昭十三年晋人执季孙意如皆不称行人其义正同至僖四年齐人执陈辕涛涂文十四年齐人执单伯定元年晋人执宋仲几于京师皆非执政大臣而不称行人者以非聘问之使刘所谓本非行人是也本非行人故不称行人其称行人者如襄十一年楚人执郑行人良霄襄十八年晋人执衞行人石买昭二十三年晋人执我行人叔孙舍定六年晋人执宋行人乐祁犁定七年齐人执衞行人北宫结皆以其本为聘问之使故称行人耳若谓非其罪则称行人罪见执者则不称行人如衞石买以伐曹而见执不得为无罪季孙行父以侨如之谗见执行父何罪之有总之圣人之书行人者只以其官之不当为所执而异之不问其有罪无罪也其説具定七年齐人执衞行人下又公羊传称行人而执者以其事执也不称行人而执者以已执也其説亦不确衞石买宋乐祁犁皆以已罪执者也何亦称行人乎郑詹据传称郑有叔詹堵叔师叔三良为政故杜注谓郑执政大臣
　　夏齐人殱于遂
　　齐灭遂使人戍之遂之余民饮戍者酒而杀之齐人殱焉据齐人为文言齐之自贻伊戚也
　　秋郑詹自齐逃来
　　鲁与齐外合而中离故詹自齐逃来而鲁亦遂受其逋逃而不恤幽之盟者以其心本不服也詹为使被执窃身潜窜同于苟免之匹夫故书逃以罪之
　　冬多麋
　　书多者麋鲁之所有特以多为异耳下文则鲁之所无故以有为异
　　十有八年春王三月日有食之
　　夏公追戎于济西
　　不觉其来已去而追之也此鲁患戎之始
　　秋有
　　按王氏应麟云沙随春秋例目云有蜮或考隶古春秋作有蟘尔雅食叶蟘音特果如其説则春秋此节乃纪灾非纪异矣纪灾不书有纪异书有例也若食叶之虫而书有则螽何以不言有螽螟何以不言有螟乎杜注短狐即射工之类
　　冬十月
　　十有九年春王正月
　　夏四月
　　秋公子结媵陈人之妇于鄄遂及齐侯宋公盟
　　正义鄄是衞之东地陈取衞女为妇鲁使公子结送媵向衞至鄄闻齐宋为防将谋伐鲁故权事之宜去其本职不复送女至衞遂与二君防盟鄄盟地故言于鄄既盟之后不复送女其盟本非公意又失媵陈之好故至冬而三国来伐程子曰鄄之巨室嫁女于陈人结以其庶女媵之二説互异然如正义説当书媵陈人之妇于衞至鄄遂及齐侯宋公盟不当书媵陈人之妇于鄄矣故程子云云似得其实至正义谓盟本非公意尤与当日之情事不合媵女小事耳公子结不应以卿奉使若如程子之説庶女徃媵公子结尤不应自行彼其所以为是行者是时齐霸未盛鲁以背盟纳逋之故齐桓将率诸侯徃讨之鲁庄闻其谋虽亦自知其不直而不肯降心相从故特遣结假媵陈之名若以己意因便而请盟于鄄以庶几其事之犹可及止此当日之情实也岂结自去本职而为此専命之事哉春秋大书于册葢着其谋之不臧既惴惴焉惟大国之讨是惧又不甘心服罪屈己请成以致三国之师之终不免于见伐者皆公之自贻伊戚也遂者继事之词而有归重之意观春秋之所书可知结之此行意本不在送媵矣意既不在送媵则盟岂果非公意乎齐既与宋谋伐鲁而仍使结与盟者殆欲掩其不备故
　　夫人姜氏如莒
　　冬齐人宋人陈人伐我西鄙
　　三国之伐葢以鲁受郑詹之逃故兴师以问其背盟之罪先儒乃谓其以结之盟为不恭故来伐其説非是鲁大夫之及外诸侯盟者多矣乃于此独以其不恭而伐之也有是理乎
　　二十年春王二月夫人姜氏如莒
　　夏齐大灾
　　天火曰灾齐来告鲁徃吊之也故书
　　秋七月
　　冬齐人伐戎
　　是时周有子頺之乱郑与虢胥命于弭而齐桓若罔闻知方以伐鲁伐戎为汲汲焉葢伯事方兴假之未久天下方狃于无王之习虽霸主亦不知其祸乱之不可不急为图之也至晋文则以求诸侯莫如勤王矣望溪先生曰王室祸乱鲁不与闻则不书而先儒以笔削之防求之是以终不能安也子頺之乱惠王之定不书以虢郑尸之而鲁不与也襄王之入叔带之讨不书以晋尸之而鲁不与也子朝之乱备书于册以叔鞅方有事于京师而其后戍周城周鲁皆与也葢王室懿亲莫重于鲁有祸乱兴鲁不能救而他国有功则鲁人耻之而不书于册孔子不能益也襄王之出独书何也王命特至于鲁而臧文仲有奔问官守之对则其时已着于册书矣厥后终不能勤王是以忌晋之功而不书王入也
　　二十有一年春王正月
　　夏五月辛酉郑伯突卒
　　秋七月戊戌夫人姜氏薨
　　冬十有二月塟郑厉公
　　二十有二年春王正月肆大
　　谷梁传为嫌天子之塟也注文姜之罪应诛絶诛絶之罪不塟若不赦除众罪而书塟者嫌天子许之明湏赦而后得塟其説迂回不足信或是文姜遗命欲以此悦其国人耳
　　癸丑塟我小君文姜
　　文姜以去年七月薨至此经七月始塟必当有故然不可考矣变夫人称小君者塟者臣子之终事据臣子为文故谓之小君与塟鲁公称我君其义正同因此悟弑君之不书塟愚向谓示臣子以不共戴天之义其説益信而有徴矣
　　陈人杀其公子御寇
　　张氏洽曰不称世子者未誓于天子也未誓则称公子重王命也按春秋时诸侯之世子皆不誓于天子何独于御寇而以公子称葢诸侯之世子虽不誓于天子亦必其君立之而后得以世子称御寇宣公之嫡子也犹未立为世子故不称世子岂重王命之谓哉杀称人者国乱无政而羣下擅相杀也
　　夏五月
　　无事书首月未有书五月者殆四讹而为五与
　　秋七月丙申及齐髙傒盟于防
　　自文以前外大夫多不以名见此髙傒特名者为其専以事接于我也防鲁地及不书公与大夫盟讳之也不书齐侯使髙傒来盟者傒至防公出而与之盟未至国故不可言来盟也
　　冬公如齐纳币
　　杜注不使卿而亲纳币非礼也母丧未再期而图婚二传不见所讥左氏又无传失礼明故
　　二十有三年春公至自齐
　　公如必书至史文之常
　　祭叔来聘
　　非王命也故不称使天子之内臣而外交诸侯据事直书其失自见
　　夏公如齐观社
　　程子曰婚议尚疑故以观社为名再徃请防后一年方迎葢齐难之按币已纳矣岂复有疑殆以文姜之丧未及二十五月公遽欲亲迎而齐欲迟其期与如齐观社者考襄二十四年传楚子使防启疆如齐齐社搜军实使客观之则齐固以社为娯客之具公之此行必齐请公徃观以示相亲之意公方与齐好故不欲逆其意耳观春秋特以观社书则公之失自见不必假此为名而后为非礼也程子之言恐不确
　　公至自齐
　　荆人来聘
　　荆未称楚以前皆苐书曰荆而不系之以人此系之以人者葢既以邦交之礼接于我春秋鲁史故即进之以人而不复以号举礼无不答之义也然何以不称爵是时楚仍以荆自号不可称荆子也若书楚子又失其实故不得不称荆人葢词有所穷焉尔
　　公及齐侯遇于谷萧叔朝公
　　萧叔或以为萧君之弟非也十二年宋万弑其君传称萧叔大心及戴武宣穆庄之族以曹师伐之杀南宫牛于师立桓公即此萧叔也葢宋赏其功故使之为附庸其后灭于楚仍以邑属宋附庸之君例称字此称行次者古人行次亦谓之字也于此益知邾仪父之为字无疑若仪父书名则此何不书萧大心耶公羊传其言朝公何公在外也
　　秋丹桓宫楹
　　谷梁传天子诸侯黝垩大夫仓士黈丹楹非礼也
　　冬十有一月曹伯射姑卒
　　十有二月甲寅公防齐侯盟于扈
　　程子曰遇于谷盟于扈皆为要结姻好也
　　二十有四年春王三月刻桓宫桷
　　谷梁传天子之桷斵之砻之加宻石焉诸侯之桷斵之砻之大夫斵之士斵本刻桷非正也葢公将逆姜氏故丹桓宫之楹刻其桷以夸示之
　　葬曹庄公
　　夏公如齐逆女
　　秋公至自齐
　　公至不日者鲁史书至大都以告庙之日为准而告庙之日不尽皆实至之日也圣人知其日之不实欲从而正之不可得故惟有缺而不书葢圣人之慎也至其并不书月者殆年逺文缺圣人亦仍之而已
　　八月丁丑夫人姜氏入
　　公不与夫人偕至者婚礼婿奠雁之后御轮三周先俟于门外公虽逆女于异国而特重其事亦欲先期而归俟着俟堂而夫人乃徐徐以入也变至言入者公既以逆女归而告庙故夫人之至不再告不再告故不书至既不书至非入无以属词也故书入
　　戊寅大夫宗妇觌用币
　　宗妇大夫之妻也谷梁传男子之贽羔雁雉腒妇人之贽枣栗腵修用币非礼也
　　大水
　　冬戎侵曹曹羁出奔陈赤归于曹
　　书法与突归于郑郑忽出奔衞同但郑先书突归曹先书羁出则以事之先后本异也其义详桓十一年突归于郑下
　　郭公
　　谷梁以赤为郭公名其説荒唐不足信或谓公字为亡字之误事见管子
　　二十有五年春陈侯使女叔来聘
　　女氏叔行次也诸侯之大夫以行次称者义见桓十一年宋人执郑祭仲下女汝同周畿内大夫之采邑因氏女诸侯交聘自此始葢齐桓为之
　　夏五月癸丑衞侯朔卒
　　六月辛未朔日有食之鼓用牲于社
　　礼日月蚀诸侯用币于社伐鼓于朝今伐鼓于社又不用币而用牲非礼也故书
　　伯姫归于杞
　　按伯姬杜注庄公女望溪先生以为桓公女据二十七年书公防杞伯姬于洮防者敌词也父之于女岂可言防伯姬为桓公女无疑是时庄公即位已二十五年矣伯姬与叔姬皆年近三十而始嫁者殆文姜淫悍以二姬非己所出妬其母遂恶其女故不及时而嫁与圣人以其嫁不及时为不合礼也故书抑因此愈知杜注以为庄公女之説之不足信春秋常事不书果庄公女也其归并无失礼嫁后又无他变于法即不应书矣
　　秋大水鼓用牲于社于门
　　传凡天灾有币无牲非日月之不鼓公羊传于门非礼也
　　冬公子友如陈
　　此内大夫出聘之始报女叔之聘也按外臣来聘即以来聘书内臣出聘则止书某人如某国不书聘者彼以礼来志之不可不详此以礼徃则以为常事而略之也若不惟聘而已即必书如乞师告籴防塟致女之类是也然皆不书公使春秋为鲁纪国事非鲁君一人之私也故凡鲁事皆不书公不特内臣如不书公使而已其如京师不书聘亦以常事故从略先儒或谓讥其聘而不朝恐无此义至鲁君朝霸国奔丧防塟皆书如葢旧史耻而讳之圣经亦仍之而已
　　二十有六年春公伐戎
　　夏公至自伐戎
　　侵伐书至者葢重其事则反必告庙告则书至通十二公未有用师于小国而致者以是知轻其事则不致也此伐戎而致者以用兵于戎故与宣七年致伐莱义同桓公十五年十六年两伐郑前不致而后致者前归而将复出后归而不图更举也僖四年伐楚前后皆有事而独以伐楚致者大伐楚也观鲁颂以荆舒是惩美僖公则当时之所重可知矣六年伐郑遂救许而以伐致葢救许原因伐郑所为后事小则以前事致也十五年救徐而以防致葢诸侯之大夫救徐而公不亲徃故也二十八年防温遂围许而以围致两事偶例以后事致故成十年防伐郑而不致者以晋侯獳卒公遂自防如晋故以自晋致也与襄九年防伐郑而不致义同葢冬防伐郑己亥同盟于戏遂自戏如柤故以后防致也传称公送晋侯于河上还至衞冠于成公之庙则未返国可知矣鄢陵之后成公防伐郑者三前以防致而后以伐致者前防而未伐后防而伐也十六年诸侯次于郑西鲁以内难不敢过郑则不与伐可知矣十七年夏伐郑自戏童至于曲洧楚人师于首止而诸侯还则兵未尝交可知矣故皆以防致惟冬伐郑传称围则恊心同攻而薄其城下故以伐致也盟戏之后襄公防伐郑者三前以伐致而后以防致者前防而伐后防而不伐也十年秋伐郑戍虎牢以逼之十一年夏伐郑围之几逾时焉故皆以伐致萧鱼之役则观兵而郑已受盟故以防致也成七年救郑而以防致者诸侯之师未与楚接故也凡书至皆与霸主同役也否则连数国之师也而僖二十六年公以楚师伐齐取谷书至者以齐与鲁壤地相接屡被侵伐今而后得反之故快之而以告于庙也定公六年侵郑八年两侵齐皆独用师而致者鲁自宣公伐杞之后惟霸主在行公乃亲防其余侵伐皆三桓更将公不主兵至是公复亲将故归而告庙者重其事也惟哀十一年公防呉伐齐不致则以小胜大惧齐之至而不以告庙耳至定公围成而致则事之变也邦分崩离析故视封内不啻异国视家臣如大敌也然亦非经之特文使当日不告庙不着于册书则孔子不能益也先儒乃以笔削之义求之遂无一可通者矣【本望溪先生説略有增易】
　　曹杀其大夫
　　称国以杀胡氏谓国君大夫预谋其事非也春秋凡执诸侯大夫例称人以执准杀自应亦以人书其所以不称人者葢大夫系一国之望无论其有罪无罪而至于见杀皆国体之所系也故苐称国杀而不系以人其系以人者非羣下之作乱即执政大臣之擅权否则未有称人以杀者曹杀其大夫殆由羁赤出入之际有不附赤而为赤之所杀者与大夫不录其名氏者年逺国小故史失之耳
　　秋公防宋人齐人伐徐
　　按张氏洽谓左氏古本无公字公谷作公防误果尔则必卿将乃可称防然卿将当称名无单书防之理其为公防无疑徐是时已服楚故齐率诸侯伐之宋序齐上葢齐桓使之主兵也不书至者用师于小国例不书至
　　冬十有二月癸亥朔日有食之
　　二十有七年春公防杞伯姬于洮
　　庄公与伯姬兄妹也无故而为此防不合礼故书
　　夏六月公防齐侯宋公陈侯郑伯同盟于幽
　　传陈郑服也杜注二十二年陈乱而齐纳敬仲二十五年郑成公之四年获成于楚皆有二心于齐今始服也同盟义详十六年同盟于幽下
　　秋公子友如陈葬原仲
　　大夫出例不书至原仲称行次义见桓十一年宋人执郑祭仲下原周畿内大夫之采邑因氏原葢以天子命而仕于陈者与女叔同汪氏克寛曰僖五年公孙兹如牟娶焉文六年季孙行父如陈聘且娶文七年公孙敖如莒莅盟且逆女成八年公孙婴齐如莒自为逆昭二十五年叔孙婼如宋为季平子逆经皆不书此独书葬原仲者季孙请于公而公命之行也
　　冬杞伯姬来
　　春防于洮冬又来不合礼故书
　　莒庆来逆叔姬
　　叔姬伯姬妹以其年近三十而始嫁也故书
　　杞伯来朝
　　杞伯爵乃僖二十三年二十七年两次称子先儒谓其弃周礼是固然矣但此年在两次称子之前岂此独不用夷礼耶葢杞小而贫自僖二十七年前其邦交之礼皆不备此年所以不称子者以伯姬于去年归杞至今年春甫与公防于洮冬又来鲁杞与鲁甚亲故礼虽不备而公仍待以伯礼至僖二十三年二十七年两次称子则以其弃周礼而轻之此僖二十七年来朝之后所以即有公子遂无礼之责也杞既以无礼见伐遂惩于前事竭力以事大国不敢复用其俗而春秋亦遂不复以子书矣其説更详具僖二十三年杞子卒下
　　公防齐侯于城濮
　　初王姚嬖于庄王生子頺有宠惠王即位子頺作乱伐王不克奔衞衞师燕师伐周二十一年郑伯虢公胥命于弭同伐王城杀王子頺至是王使召伯廖赐齐侯命且请伐衞以其立子頺也此防葢谋伐衞按子頺伏诛己十年衞君亦易世矣齐桓特以衞不防幽之盟申明其立子頺之罪而请讨于王耳鲁与防不与伐故后伐衞只书齐人
　　二十有八年春王三月甲寅齐人伐衞衞人及齐人战衞人败绩
　　按伐不书日而书日战之日也见齐人以是日至即以是日战也不地者于衞也书衞人及齐人战者春秋书战例以受兵之国主兵以其为地主故且有内之之意焉葢征伐天子之大权诸侯擅兵伐国圣人之所甚恶者也恶之故外之而以受兵之国主兵外彼而内此也观鲁与外诸侯战皆以鲁主兵则内之之意可见先儒乃谓圣人责其不告天子方伯而忿与之战故以之主兵其説非也如此年齐人假王命以讨衞谓其不徴词服罪犹之可耳其他或恃其强大无故以兵伐人受兵者因其来伐不能不以一矢相加遗所谓敌加于己不得已而应之者圣人于此顾不惟强大是问而専以忿与之战为受兵者罪此岂近于人情然则柏举之战又何不以楚主兵也楚有僭王之罪故春秋外之败绩例称师重众也少则称人
　　夏四月丁未邾子琐卒
　　秋荆伐郑
　　二十三年既书荆人矣此复以州举者非聘故从其恒称
　　公防齐人宋人救郑
　　传楚令尹子元以车六百乗伐郑入于桔柣之门众车入自纯门及逵市县门不发楚言而出子元曰郑有人焉诸侯救郑楚师夜遁按不致者望溪先生曰时齐霸未盛又二国之君不同役故轻其事而不致也
　　冬筑郿
　　传非都也凡邑有宗庙先君之主曰都无曰邑邑曰筑都曰城按此説似不确春秋书鲁城邑凡二十有四惟郿一邑书筑其二十三邑皆曰城岂皆有宗庙先君之主乎况定十五年城漆漆乃邾邑其非有先君之主更审矣何亦曰城而不曰筑耶郿之所以独言筑者当大无麦禾之年庄公贤君衣食所安必以分人且自即位以来并无城筑不应至是而忽亟亟于土功如是殆如后世之以工代赈乎圣人亦知其事之为权宜以取济与寻常城邑不同故特变其文曰筑见其意在用民之力以为救荒之防而郿之城本非其所急也明年春书新延廐义与此同
　　大无麦禾
　　张氏洽曰不言水旱而言大无麦禾者天时人事至是两不足也
　　臧孙辰告籴于齐
　　服氏防曰不言如重谷急词以其情急于籴故不言如齐告籴乞师则情缓于谷故云如楚乞师按乞师先书如楚兹不然者葢与上大无麦禾连文籴即籴其所无自不得先书如齐也此文法当然服氏之説凿甚或曰彼以乞师于僭王之楚为讥故先书如楚此以无一年之蓄为讥故先书告籴其説亦通但春秋内大夫以事如列国者皆先书如某国后乃书其所为之事不独乞师先书如楚也若如或云云则他处先书如某国者其义无所处矣故不可从
　　二十有九年春新延廐
　　不曰新作延廐而曰新延廐者因其故而新之意不在于延廐也谷梁讥其用民力为己悉失其义矣
　　夏郑人侵许
　　侵义见隠二年郑人伐衞下
　　秋有蜚
　　阎氏若璩曰尔雅蜚蠦蜰郭朴注蜰即负盘臭虫刘歆曰负蠜误矣江休复杂志唐彦猷有旧本山海经説蜚处渊则涸行木即枯疑春秋所书即此物若是负蠜不当云有谓之多可也
　　冬十有二月纪叔姬卒
　　杜注纪国虽灭叔姬执节守义故系之纪贤而录之
　　城诸及防
　　此与筑郿新延廐不同其时去大无麦禾之时已一年不必以工代赈也故仍曰城而不曰筑
　　三十年春王正月
　　夏师次于成
　　谷梁传欲救鄣而不能也按是时齐方与鲁亲且鲁明知力不能救何故虚为徳于鄣而间齐好葢齐伐鄣而鲁出师徃防至于成而闻齐已降鄣故遂次止而不前耳未必如谷梁云云也
　　秋七月齐人降鄣
　　降者胁服之名不书鄣降而曰降鄣见齐人不道肆其强力胁之使降也
　　八月癸亥葬纪叔姬
　　九月庚午朔日有食之鼓用牲于社
　　冬公及齐侯遇于鲁济
　　传谋山戎也以其亟病燕也
　　齐人伐山戎
　　既书齐人则非齐侯亲行审矣胡氏以为齐侯者以来献戎捷称齐侯故耳不知献捷亦非齐侯自来也其説见本条下齐桓自图霸以来从未尝兴大众出征伐也山戎非劲敌而乃亲帅师以伐之乎
　　三十有一年春筑台于郎
　　杜注刺奢且非土功之时
　　夏四月薛伯卒
　　筑台于薛
　　六月齐侯来献戎捷
　　来者使人来也不书使某者其人微也目齐侯者葢诸侯不相遗俘以齐侯而献捷于鲁非礼也故正其为齐侯而其降尊屈体之失自见非谓齐侯自来也伐戎不亲而献捷乃亲来乎然则楚人使宜申来献捷何以不目楚子葢彼乃挟其战胜之威欲行其胁服之计与齐之为好于鲁者不同书其爵不足以着其罪所为义不闗乎爵者也故从恒称曰人
　　秋筑台于秦
　　冬不雨
　　三十有二年春城小谷
　　传为管仲也杜注齐邑谷梁传鲁邑程氏迥曰齐城别有谷在济北非小谷也按经文明书小谷其非齐邑审矣且桓公必无以管氏私邑而勤诸侯之理故当以谷梁为正
　　夏宋公齐侯遇于梁丘
　　传齐侯为楚伐郑之故请防于诸侯宋公请先见于齐侯夏遇于梁丘书先宋公者张氏洽曰齐不以霸主自居以梁丘近宋而先之也
　　秋七月癸巳公子牙卒
　　传公疾问后于叔牙对曰庆父材问于季友对曰臣以死奉般成季使以君命命僖叔待于鍼巫氏使鍼季酖之曰饮此则有后于鲁国饮之归及逵泉而卒立叔孙氏按叔牙党庆父而萌簒弑之心故季子正其罪以君命讨而诛之又以亲亲之道不彰其恶陆氏所谓恩义俱立权而得中也春秋书牙卒使若以疾死然亦缘季子之心而为之讳焉耳
　　八月癸亥公薨于路寝
　　路寝正寝也谷梁传男子不絶于妇人之手以齐终也
　　冬十月己未子般卒
　　初公筑台临党氏见孟任从之生子般焉般尝鞭圉人荦公薨般即位次于党氏庆父使荦贼般立闵公成季奔陈按般卒不地先儒谓与公薨不地同非也君薨地大夫卒不地子尚未成乎君也故不地与书卒不书薨义同庆父之弑以闵公不书即位见义不以般卒不地见义也
　　公子庆父如齐
　　胡氏安国曰不书出奔而曰如齐见庆父主兵自恣国人不能制也张氏洽曰庆父虽弑子般而尚未能取国故因闵公之立告于霸主以为自托之计其説较长当日本非出奔安得不以如齐书
　　狄伐邢
　　狄前此不见经书之自此始









　　春秋究遗卷四
　　钦定四库全书
　　春秋究遗卷五
　　左庶子叶酉撰
　　闵公
　　元年春王正月
　　继弑君不书即位说详桓元年公即位下胡氏谓内无所承上不禀命非也十二公皆不请命于天子昭公亦不承国于先君何独于此而讥之
　　齐人救邢
　　齐人浑举之词辨详隠二年莒人入向下
　　夏六月辛酉我君庄公
　　传乱故是以缓
　　秋八月公及齐侯盟于落姑
　　传请复季友也齐侯许之使召诸陈公次于郎以待之公羊注时庆父内则素得权重外则出奔强齐恐为国家祸乱故季子如齐奉闵公托齐桓为此盟下书归者使与君同致其说与左氏异按经文上书盟于落姑下书季子来归则季子之归在盟后审矣且必无与君同致之理何休之说不足信但当庆父弑般之后若友方出奔在外则闵公以九龄藐孤防防在疚孰能奉之出防伯主而为国计者故吴氏澂疑必鲁之世臣有不当权而忠于国如衞之石碏者宻告伯主请复季友其说似得其实然犹有未尽者庆父専权自恣请复季友本非其心之所愿使宻告伯主而彼不预闻则愈足以中其忌而沮其事不难矣虽欲季友之归也得乎是时庄公甫薨遗泽在人诸臣不尽庆父之党诚有如吴氏所云不当权而忠于国者意必伪托僚谊设辞以诱之谓季才而弱且兄弟至亲复之可借以靖国人以此说庆父于是庆父恶贯既盈天夺之鉴或遂信以为得计而不疑耳其后闵复被弑鲁势更危使于此无人焉以大义激众怒同声疾呼如水火之不可犯庆父何遂至于出奔僖公恐亦难以入立此皆国犹有人之效也鲁之所以危而复安者其以此也欤不致者特防参盟例不致先儒因夹谷黄牵诸盟防皆致遂疑鲁与齐壤地相接屡相侵伐故凡与之防盟皆致果如其说此与宣元年防齐侯于平州何皆不致乎盖特防参盟书至者以有戒心故此与平州之防无戒心故不致从恒例也
　　季子来归
　　按传称成季奔陈经第书其归而其出不书者圣人心在天下凡大夫出奔必书者以当时诸侯政刑不纲至使股肱一体之人往往为事势所廹而不安于其位即此足以征世变焉故谨而志之盖为天下之大局志非徒为此捐坟墓背桑梓一人之身家志也鲁至庄公之末先君甫薨嗣子被弑世变莫甚于此季友因君弑国乱而出奔是其奔乃君弑之余事耳世变之甚者书其余事可以概之故季友之出奔不书者所谓春秋举重也庄八年齐无知弑其君诸儿其时纠来奔鲁史未有不书者而圣人削之即此义【庄十二年宋万出奔陈闵二年公子庆父出奔莒其异于季友之不书出奔者宋万庆父二人皆弑逆之贼春秋以其出奔为失刑也故书以示讥不得执彼以疑此】然则来归之文不嫌于无所起耶是殆不然圣人因史作经以垂教万世非为鲁国脩史也其事之首尾圣人以为不必备者以有鲁史在耳其后鲁史不传必三家恶其害己而去其籍固圣人之所不及料者也此既书来归则前之出奔不待言如纠之来奔不书而书公伐齐纳纠固亦不嫌于文之无所起也何独于此而疑之季友不名者当时鲁国几亡季友归国势乃危而复安于是国人皆有喜出望外之意夫子笃于父母之国虽生百数十年之后而与生当其时者有同情焉故其津津于笔削之间者盖据国人以为文国人固不可以名大夫也下书齐仲孙来明年又书齐高子来盟齐大夫之来皆不名义与此同称子者单季字不成文又不可云我季也故称季子大夫归例书自某国而落姑之请复季友传称公待之于郎则其归也乃见公于郎之后自郎来归故不书自陈也
　　冬齐仲孙来
　　按仲孙之来齐侯使之也不书齐侯使者先儒谓齐侯使来觇国其说恐不确盖鲁为东方之望国齐桓本欲宁其难而亲之以示救灾恤隣之义湫之来鲁实省难非觇国也迨闻仲孙言其难未已乃不免动其觊觎之心万一乗其危而取之于己未为不利此伯者之所为假之也然当其使仲孙来之时固无取鲁之意安得遽以觇国疑之仲孙承桓公取鲁之问能以鲁秉周礼劝其君以霸王之器其为功于鲁者甚大于是鲁人喜之故书法与下齐高子来盟同其说详具彼下不以子称者仲孙复氏文当然也
　　二年春王正月齐人迁阳
　　阳小国盖齐人廹而迁之
　　夏五月乙酉吉禘于庄公
　　按礼三年丧毕致新死者之主于庙庙之逺主当迁入祧因大祭以审昭穆谓之禘禘吉祭也荘公丧制未阕行之太早又不于太庙故详书以示讥其曰于荘公者谷梁所为在三年之中未可以称宫庙也
　　秋八月辛丑公薨
　　不地义见隐公十一年公薨下庆父缢缘臣子之义仇既复矣而闵不书葬何也鲁为庆父立后非所以待不共戴天之人故仍从仇未复之例以病季子也
　　九月夫人姜氏孙于邾
　　传闵公哀姜之娣叔姜之子也故齐人立之共仲通于哀姜哀姜欲立之闵公之死也哀姜与知之故孙于邾杜注哀姜外淫故孙称姜氏先儒谓哀姜杀子罪轻故不去姜氏皆非也书夫人未有不书其氏者文姜不书氏着其为夫人以正其罪耳哀姜杀子单书夫人不足以着其罪也故从恒辞书氏岂谓其罪之较轻于文姜哉其不孙于齐而孙于邾者盖知齐桓之怒其淫行而惧其讨也邾附于齐夫人齐女故欲暂托以免祸
　　公子庆父出奔莒
　　传初公傅夺卜齮田公不禁秋八月共仲使卜齮贼公于武闱成季以僖公适邾共仲奔莒乃入立之以赂求共仲于莒莒人归之及宻使公子鱼请不许哭而往共仲曰奚斯之声也乃缢按叔牙酖而书卒庆父缢不书卒何也庆父之罪浮于叔牙鲁不正其罪而诛之且为之立后失刑甚矣故第以出奔书而闵公不书葬皆所以罪季友不明于潴宫灭亲之义而寛乱贼之诛也
　　冬齐高子来盟
　　按高子不书齐侯使者胡氏谓权在高子非也齐桓既听仲孙之谋务宁鲁难而亲之矣至是闵公虽复被弑而夫人孙庆父奔天去其疾矣桓虽欲取鲁其势恐亦有所不能故高子之来盟公羊称其将南阳之甲立僖城鲁其与存恤邢衞之事何以异扶危定倾此齐桓所以为五伯之盛也岂如胡氏云云哉其所以不书齐侯使者盖据国人以为文故高子仲孙皆不以名见使书齐侯使则上下衡决不成文理矣所为圣人之情见乎辞有欲赘一辞而转无以见其情者安得以权在高子之说为解且合前后文观之元年秋书公及齐侯盟于落姑下即继之曰季子来归则并季子之归且以为职桓之由况许人臣者必使臣许人子者必使子二子之大有造于鲁者夫孰非桓公为之乃因其取鲁一问専文致其乗人之危以为利之罪遂若存鲁之功毫于桓公无渉皆由昧于圣经所以不书齐侯使之故耳岂不谬与
　　十有二月狄入衞
　　不书灭者衞旋灭旋复若以灭书则与灭而不复者无以别矣
　　郑弃其师
　　杜注郑伯素恶高克使将师救衞随后逐之因将师而去不目郑伯者胡氏谓君臣同责非也恶其臣而弃其师失为国之道矣故以国书不称爵者义不关乎其爵也










　　春秋究遗卷五
<经部,春秋类,春秋究遗>
　　钦定四库全书
　　春秋究遗卷六
　　左庶子叶酉撰
　　僖公上
　　元年春王正月
　　传不称即位公出故也刘氏曰去年八月闵公遭弑僖公即自邾入事已粗定不应犹以公出故不行即位之礼也按刘氏驳传甚确但谓不行即位之礼犹循习旧说辨详桓元年公即位下
　　齐师宋师曹师次于聂北救邢
　　按春秋书救前必书伐独是年前并不见狄伐邢而书救邢者盖邢与衞壤地相接今狄既入衞势必及邢故预为出师以救之是时狄尚在衞故三师次于聂北以为声援于是狄不敢逼而邢遂得自迁于夷仪者皆此一次之力也先儒乃谓讥其救邢之不速其说非然则其救邢而不救衞何也衞懿不道国乱民散狄至则溃赴告不及非齐之厚于邢而薄于衞也惟惩衞之灭愈不得不急于救邢耳
　　夏六月邢迁于夷仪
　　传邢人溃出奔师师遂逐狄人具邢器用而迁之师无私焉公羊传迁者何其意也迁之者何非其意也按此时狄尚在衞故邢得奔师若邢已被围则乗其溃而攻之无噍类矣虽欲迁可得乎
　　齐师宋师曹师城郉
　　覆举三国谷梁传美齐桓之功非也齐桓之功岂必覆举三国而后为美哉杜注一事而再列三国于文不可言诸侯师故亦非也诸侯之师于文何不可之有盖齐之救邢原无意于城邢也邢既迁乃帅诸侯以城之是救邢与城邢自两事也两事故再列三国若城缘陵则咸之防原以淮夷病杞为谋迁都以避之一事也故前目后凡
　　秋七月戊辰夫人姜氏薨于夷齐人以归
　　传哀姜孙于邾齐人取而杀之于夷以其防归僖公请而葬之张氏洽曰言齐人以归则为鲁诛其罪而以防归齐可知矣胡氏谓归之于鲁谬甚诚归于鲁矣何至十二月复书夫人氏之防至自齐乎
　　楚人伐郑
　　传郑即齐故也楚不称荆而称楚人自此始其说具庄公十四年荆入蔡下
　　八月公防齐侯宋公郑伯曹伯邾人于柽
　　传谋救郑也张氏洽曰楚伐郑桓公不遽救而防诸侯以谋之盖楚方强而公谋制楚十全之策也
　　九月公败邾师于偃
　　传虚丘之戍将归者也按经凡书败某师皆因其来侵而败之此必邾来侵鲁公因败之于偃耳左氏语焉不详不必曲为之解
　　冬十月壬午公子友帅师败莒师于郦获莒挐
　　莒人来求归庆父之赂而以兵至公子友败之于郦公赐季友汶阳之田及费按此战曲在莒春秋以季友主此战胡氏谓讥其不能谕以词命非也凡鲁与外诸侯战皆以鲁主兵
　　十有二月丁巳夫人氏之防至自齐
　　杜注不称姜缺文其说非也夫人为齐所杀故不书姜盖絶之于齐不以夫人累桓公也不去氏嫌与文姜同文彼义关乎夫人故去姜氏此义不关乎夫人故不独书夫人也然则前书夫人姜氏薨于夷何以不去姜桓公大义灭亲以其防归既絶夫人于鲁矣故不复絶之于齐也
　　二年春王正月城楚丘
　　望溪先生曰齐桓城三国属辞各异城楚丘则命鲁独城之而诸侯不与也当是时陈郑廹于楚宋曹既同城邢之役而齐宋复谋防江黄惟鲁以内难凡役皆不预故至是使独任楚丘之役也楚丘衞地而与城内邑同文何也春秋于防遇盟战之地皆不系以国盖职方具在书某地则知为某国必如彭城之披于楚虎牢之戍于晋而后还系之宋郑耳胡氏安国曰城楚丘畧而不书城邢词烦而不杀何也衞人渡河野处其国已亡城楚丘是擅天子之大权而封国也邢迁于夷仪其国未灭诸侯城邢是谓同恶相恤以从简书故辞繁而不杀美救患也按衞懿不道国乱民散狄至则溃赴告不及齐本未尝出师以救之也故不书救衞既亡其遗民聚于楚丘而作邑焉不可以言迁也故不书迁若邢则未被狄师桓公惩于衞之事预为出师以救之既救而迁其事本详非圣人有意详之也城楚丘而衞国忘亡城夷仪而邢迁如归皆所谓同恶相恤以从简书岂可以轩彼而轾此哉胡氏之说适见其凿而已矣城夷仪言城邢城楚丘不言城衞者上无迁于楚丘之文则当其城时楚丘尚非衞之国都也故不言城衞
　　夏五月辛巳葬我小君哀姜
　　虞师晋师灭下阳
　　传晋假道于虞以伐虢虞公许之且请先伐虢遂起师夏晋里克荀息防虞师伐虢灭下阳先书虞赂故也按虞起师在前故首虞非以其赂也书灭者下阳逺晋而近虞晋既不能越虞而有其地又恶虞之有斯土也于是肆其杀掠使一邑之民人畜产荡然无存盖下阳实为二师所灭【晋欲灭下阳而虞从之者虞公贪殆防之以卤获故】春秋安得不以灭书灭者铲其迹使之冺然而不复有所留遗之谓故伐人之国而夷其宗社者曰灭言天下从此遂不复有是国也邑之所以不言灭者夺彼之所有而归之于此其邑固自在也今下阳既经残破荡为丘墟天下亦从此遂不复有是邑矣故谓之灭灭犹言屠也先儒乃谓下阳虢之塞邑下阳举而虢亡矣故书灭果如其说则晋之灭虢当即在灭下阳之后何必待再举而始得志乎不书伐虢者灭下阳之罪大擅兵伐国圣人又以为不足书矣
　　秋九月齐侯宋公江人黄人盟于贯
　　传服江黄也胡氏安国曰荆楚天下莫强焉江黄者其东方之与国也江黄来定盟则楚国失其右臂矣按江黄小国其力不足以挠楚齐桓徒贪服逺之名而听其来盟究何尝得其毫髪之力而二国遂以此中楚人之忌而灭亡之祸其端已兆于此矣胡氏之说以当日之事势论之恐不确
　　冬十月不雨
　　谷梁传不雨者勤雨也
　　楚人侵郑
　　三年春王正月不雨夏四月不雨
　　谷梁传一时言不雨者悯雨也悯雨者有志乎民者也
　　徐人取舒
　　徐称人者徐之去王畿不甚逺犹在禹贡侯服内外尚书所谓徐戎者谓徐地之戎非以徐为戎也故春秋于此年取舒十七年伐英氏昭五年伐吴皆称人昭四年防申楚人执之三十年奔楚皆称子独僖公十五年楚人败徐于娄林及文七年伐莒只称徐先儒遂谓以号举其说非也文七年伐莒谓其侵犯中国故春秋复狄之已无解于取舒伐英氏之以人称矣至僖十五年甫当齐桓伐厉救徐之后而楚人败徐于娄林亦谓春秋以其僭王故以号举于义尤不可通春秋之于徐原未尝以号举其败于娄林不称人者盖以齐之所救者徐而即为楚之所败故特以败徐书使与伐徐救徐同文以着齐之不能制楚也其伐莒不称人者则与文十年秦伐晋成三年郑伐许昭十二年晋伐鲜虞同为赴告所不及传闻略不得不为此槩举之词耳岂曰贬之云乎舒楚党徐取之为齐通伐楚之路也取为附庸不絶其祀故不书灭
　　六月雨
　　谷梁传雨云者喜雨也喜雨者有志乎民者也
　　秋齐侯宋公江人黄人防于阳谷
　　传谋伐楚也按侵蔡次陉之师诸侯皆在而江黄独不与盖管仲因江黄近楚而逺齐若与于伐楚之役恐楚人就近蹂躏之或不及救则适足以速江黄之祸故姑令勿与然二国虽不与伐而去年盟于贯今又与之防于阳谷终不免中楚人之忌于是十余年间二国遂皆为楚所灭此固事势之所必然者也楚且不能庇许而卒见灭于郑而齐顾欲庇江黄而使不为楚所灭也岂可得哉
　　冬公子友如齐莅盟
　　公羊传莅盟者何往盟于彼也时公不防阳谷齐侯使人来请寻盟故公使季友往莅之
　　楚人伐郑
　　传郑伯欲成孔叔不可曰齐方勤我弃德不祥汪氏克寛曰楚师三至郑齐桓不救而孔叔谓其勤我者盖知其防于柽盟于贯防于阳谷皆为伐楚救郑之谋故也
　　四年春王正月公防齐侯宋公陈侯衞侯郑伯许男曹伯侵蔡蔡溃遂伐楚次于陉
　　传齐侯以诸侯之师侵蔡蔡溃遂伐楚楚子使与师言曰君处北海寡人处南海不虞君之渉吾地也何故管仲对曰尔贡苞茅不入王祭不供无以缩酒寡人是征昭王南征而不复寡人是问对曰贡之不入寡君之罪也敢不共给昭王之不复君其问诸水濵师进次于陉夏楚子使屈完如师师退次于召陵屈完及诸侯盟按蔡自献舞以来屈服于楚故桓公先事侵蔡所以披楚之党也未可以蔡姬之事累之遂者继事之词而有归重之意书遂伐楚言志不在蔡也伐楚而不责以僭王之罪者楚强恐其不服则势不可已而战又难保其必胜故第以苞茅不贡责之使其名之可受也此其所以为伯者欤
　　夏许男新臣卒
　　召陵地属颍川宻迩于许许男以疾而归卒于其国也谷梁之说固非胡氏好为苛论尤不近人情
　　楚屈完来盟于师盟于召陵
　　屈完不称楚子使者杜注权在屈完非也古者大夫出疆有可以安国家利社稷者専之可也岂独屈完一人为权之所在乎盖楚僭王之国为王法之所必诛齐桓殚十余年之经营聨八国之师深入其境宜乎明正其罪惟力是视务复周室之班爵而后己乃请盟之使一来而问罪之师即退亟亟焉止圗了一时之局于彼淫名以干不祥者毫发无所损故特书楚屈完来盟圣人若曰是楚之屈完也而乃与之从容于尊俎间乎盖着僭王之国之必不当与盟而义不关乎楚子也若书楚子使则与齐侯使国佐同文而习其读者或弗之察矣岂权在屈完之谓哉国佐称如师而此曰来盟者上书齐侯使则下书如师据彼以为文也上不书楚子使则下书来盟据此以为文也先书来盟于师原屈完之意后书盟于召陵指实盟之所其辞繁而不杀总以病齐桓之不能卒伸大义于天下也然则齐桓于此使不受楚盟果能服楚俾自去其僭号而从周班称子乎是时楚氛正炽桓公非能为汤武之所为者若遽加楚以大恶之名而欲其降以相从则兵连祸结其势万难以得志故草草了局苟可借口即敛师而退所为知己知彼最合事宜然使汤武处此未有不正其僭王之罪者此五伯所以为三王之罪人也圣人安得不变文以讥之
　　齐人执陈辕涛涂
　　按左氏传陈辕涛涂谓郑申侯曰师出于陈郑之间国必甚病若出于东方循海而归其可也申侯曰善涛涂以告齐侯许之申侯见曰师老矣若出于东方遇敌惧不可用也桓公说执辕涛涂公羊传则谓桓公诺辕涛涂还师濵海而归防于大泽因执辕涛涂疑公羊之说得之若如左氏之说则仍出陈郑而归矣何至伐之侵之若是之甚耶称齐人者执诸侯大夫例称人义见桓十一年宋人执郑祭仲下
　　秋及江人黄人伐陈
　　传讨不忠也杜注以涛涂为误军道程子曰齐命也伐楚之役江黄不预且以其国近于陈故令伐陈必使鲁人及之者江黄逺国不可无鲁主兵也
　　八月公至自伐楚
　　谷梁传有二事偶则以后事致后事小则以前事致其以伐楚致大伐楚也
　　葬许穆公
　　冬十有二月公孙兹帅师防齐人宋人衞人郑人许人曹人侵陈
　　传叔孙戴伯防诸侯之师侵陈陈成归辕涛涂
　　五年春晋侯杀其世子申生
　　晋献公既立太子申生后又嬖骊姬而欲立其子奚齐因外嬖梁五东关嬖五之谮使申生居曲沃姬又谗之公杀其傅杜原欵太子缢于新城公羊传杀世子母弟直称君者甚之也按左氏传称申生四年十二月缢于新城经书五年春杜注从告正义实以去年死告称今年杀据此则似左氏所谓十二月乃建亥之月矣不知晋既不以太子之缢为讳而告于隣国矣又何讳于四年之十二月而必改称五年之春耶顾氏炎武曰晋用夏正其十二月乃周之春二月也其说确不可易但春秋本鲁史其书五年春者非鲁史改晋之告文也周正建子凡二三友邦必无不禀正朔之理晋虽用夏正不过其国史私以夏正记时如豳风商之诸侯以建子纪日耳其告鲁之文必用周正无疑左氏博采晋史故称四年十二月鲁史承其告文故以五年春书非有异也杜注从告之说未尝不是但其意则以传与经时月实不合斯考之弗详耳
　　杞伯姬来朝其子
　　社注伯姬来宁宁成风也朝其子者时子年在十岁左右卒不成朝礼故系于母而曰朝其子按经文明书来朝其子其非来宁可知杜注误以伯姬为庄公女故云云不足信也
　　夏公孙兹如牟
　　兹娶于牟卿非君命不越境故奉君命聘于牟因自为逆
　　公及齐侯宋公陈侯衞侯郑伯许男曹伯防王世子于首止
　　书及者公与诸侯不先行防礼也恵王以恵后故将废太子而立王子带故齐桓率诸侯防王太子以定其位
　　秋八月诸侯盟于首止
　　谷梁传无中事而复举诸侯何也尊王世子而不敢与盟也望溪先生曰防盟同地而再书所以别于异地也襄二十五年夏五月诸侯防于夷仪秋八月同盟于重丘是防盟异地而两书其地者也异地者既两书则同地者安得不再书也按防盟不同日者必再书其地不问同地异地也此史文之常惟湨梁以诸侯防而大夫盟故特变其例只书盟而不书地盖欲正其盟之失义不关乎其地也先儒或谓湨梁盟之日即防之日故不地以传考之并不见其同日也殆不得其解而从为之辞
　　郑伯逃归不盟
　　传王使周公召郑伯曰吾抚汝以从楚辅之以晋可以少安郑伯喜于王命而惧其不朝于楚也故逃归不盟
　　楚人灭子奔黄
　　传江黄道柏方睦于齐皆姻也子恃之而不事楚又不设备故亡子不名说见荘十年谭子奔莒下
　　九月戊申朔日有蚀之
　　冬晋人执虞公
　　传晋侯复假道于虞以伐虢宫之竒谏不聴冬十二月晋灭虢师还馆于虞遂袭虞灭之按虞虢皆灭于五年冬不书不以告也望溪先生曰武献以下兼国若霍扬韩魏沈姒蓐黄无一见于策书者况虞虢天子之三公同姓之贵国乎其无辞以告于鲁明矣然则执虞公何以告其以执吿正欲掩其灭之之迹耳观传所载修虞祀归职贡则必以小邑存其五庙可知矣
　　六年春王正月
　　夏公防齐侯宋公陈侯衞侯曹伯伐郑围新城
　　传诸侯伐郑以其逃首止之盟也
　　秋楚人围许诸侯遂救许
　　楚人围许以救郑也不书救郑者许以楚围告按遂者继事之词先儒谓有归重之意如桓八年祭公来遂逆王后于纪桓十八年公与夫人姜氏遂如齐庄十九年公子结遂及齐侯宋公盟僖四年遂伐楚十五年遂次于匡二十八年诸侯遂围许三十年公子遂如京师遂如晋成十三年公自京师遂防晋侯某某伐秦襄二年遂城虎牢襄十年遂灭偪阳襄二十三年齐侯伐衞遂伐晋定八年晋士鞅侵郑遂侵衞其本意皆不在前事故谓其有归重之意是则然矣然亦有不尽然者如此年诸侯遂救许文七年公伐邾取须句遂城郚宣十八年归父还自晋至笙遂奔晋岂可谓其本意原在后事乎其他如文十五年齐侯侵我西鄙遂伐曹入其郛宣元年楚子郑人侵陈遂侵宋襄十三年季孙宿救台遂入郓昭四年楚伐吴执齐庆封杀之遂灭頼诸所谓遂者皆踵前事而加甚之谓与归重意又微有别不得作一例解
　　冬公至自伐郑
　　伐郑救许而以伐致者望溪先生曰急服郑也按师本为伐郑起因楚围许以救郑诸侯乃移师救许是救许乃因伐郑而及之事故仍以伐郑致谷梁所谓后事小则以前事致也
　　七年春齐人伐郑
　　张氏洽曰郑未服故复伐齐力足以制之不烦诸侯也
　　夏小邾子来朝
　　杜注郳犂来始得王命而来朝也邾子别封故曰小邾
　　郑杀其大夫申侯
　　传郑杀申侯以说于齐按申侯自楚奔郑导郑从楚故杀之以解说于齐也称国以杀义详庄二十六年曹杀其大夫下杀而不去其官者凡居位而见杀者皆不去其官不以贤愚异以其为国体之所系也惟奔而位絶者乃不书大夫耳如晋栾盈郑良霄是也
　　秋七月公防齐侯宋公陈世子欵郑世子华盟于毋传谋郑故也
　　曹伯班卒
　　公子友如齐
　　张氏洽曰甫盟毋而又使季友修聘所以勤伯国之好也
　　冬葬曺昭公
　　八年春王正月公防王人齐人宋公衞侯许男曹伯陈世子欵盟于洮郑伯乞盟
　　传恵王崩襄王恶太叔带之难不发防而告难于齐八年春盟于洮谋王室也郑伯乞盟请服也襄王定位而后发防望溪先生曰王朝之卿士则称行次大夫则称名王臣而称人者三子突书名则大夫也洮与翟泉之王人则卿大夫未可知也盖洮之盟诸侯皆序翟泉之盟诸侯之大夫皆称人而王人乃以行次书以名书非所安也故称王人盖辞有所穷也
　　夏狄伐晋
　　秋七月禘于太庙用致夫人
　　夫人左氏传以为哀姜然哀姜元年为齐所杀何今日乃致公羊以为胁于齐媵之先至者不特僖公贤君不当受胁于齐而齐桓霸主亦必无胁鲁以媵为夫人之理故谷梁以为成风后儒皆宗之按致者推而极之之谓言自妾而推之为夫人使之极母仪之尊也圣经文义自明解之者不察耳不称姓氏者谷梁传立妾之词其不言立者子之于母不可以立言也盖有崇奉之义焉故曰致
　　冬十有二月丁未天王崩
　　传冬王人来告防难故也是以缓不书葬鲁不防也按传称恵王崩于七年冬经书八年十二月左氏谓王室告防以难故缓然必无缓至一年之理高氏闶曰或者去年恵王疾不莅政世子惧难而圗诸齐故为洮之防至是而恵王始崩欤其说似得其实盖当其防于洮之时襄王尚为世子因恵王疾势已殆恐王子带乘间作乱故告于齐以谋之非恵王已崩而匿防不发也若果如左氏云云恵王已崩于七年冬王子带以襄王母弟出入宫掖岂能匿不使闻且三年之防大事也乃匿之至一年之久惴惴焉惟已之不得立是惧而无隐其先君之心王子带愈得以此借口而为变不难矣此理势所必无之事然则恵王至是而始崩学者但信经而勿泥于传可也
　　九年春王正月丁丑宋公御说卒
　　宋公卒不书鲁不防故公羊谓为襄公讳非
　　夏公防宰周公齐侯宋子衞侯郑伯许男曹伯于葵丘宰周公者以三公而兼冡宰也不殊防者宰虽尊非王世子贵有常尊之可比也宋称子先君未葬也公羊传背殡而出防以宋子为无哀矣
　　秋七月乙酉伯姬卒
　　内女之卒有变然后书其无变而书者以君之闵之而过于礼之常制也伯姬未嫁故不系国
　　九月戊辰诸侯盟于葵丘
　　覆举诸侯宰周公不与盟也再书葵丘义见五年盟于首止下胡氏之说凿甚
　　甲子晋侯诡诸卒
　　甲子在戊辰前五日公羊作甲戌自是左氏经文传写之误当从公羊无疑
　　冬晋里克杀其君之子奚齐
　　传晋献公卒里克丕郑欲纳文公故以三公子之徒作乱冬十月里克杀奚齐于次谷梁传其君之子云者国人不子也不正其杀申生而立之也按公羊之例既葬称子逾年称公然文十五年齐昭公以五月卒齐舎立四月被弑未逾年而称君者称君与称爵不同嗣子即位于柩前是为以子继父之义国之臣民乌得而不君之在嗣子不忍故逾年乃改元即位国内称公于他国以爵通君臣之义不待逾年始定也然惟义有素定者从其常若立非其正义不素定将曰孰为吾君欤改元即位然后君之耳舎之为君义有素定也故书齐公子商人弑其君舎奚齐乃立非其正义不素定方逾月而见弑于次故书里克杀其君之子奚齐卓亦义不素定乃逾年而见弑于朝既改元即位可知故书晋里克弑其君卓子立子以正之义君臣之分胥于是乎见非圣人孰能修之【以上约戴氏震说】传称九年十一月杀而经书十年春者其说详具五年杀世子申生下
　　十年春王正月公如齐
　　不书至何也盖鲁至是始屈服于伯国用五年一朝之礼外虽屈服而心实耻之故反而不告于庙也十五年不书至与此同
　　狄灭温温子奔衞
　　传苏子无信也苏子叛王即狄又不能于狄狄人伐之王不救故灭按望溪先生谓王朝卿士称伯者乃伯叔之伯称子者乃时人相尊异之称畿内无五之爵非伯子男之伯与子也其说确不可易此所谓温子者若如左氏传云云则是畿内有五等之爵矣然若以尊异之称例之则又不可盖子而冠之以氏如单子刘子之属其子必非伯子男之子无疑今子而冠之以邑其与子而冠之以国者无以异也若以为尊异之称则如滕子楚子之子岂亦可谓尊异之称乎故温子之子当与奔莒之谭子奔黄之子为类不当与单子刘子为类此亦无可疑者然则先生所为畿内无五等之爵者非欤春秋邑不书灭既书灭则温当为近狄小国未必为温原之温也如为温原之温则既为狄之所灭矣至二十五年周又何得以此赐晋乎程子云以经考传之真伪此皆当信经而不可泥于传者也
　　晋里克弑其君卓
　　传里克杀奚齐荀息将死之人曰不如立卓子而辅之荀息立公子卓以葬十一月里克杀公子卓于朝荀息死之按卓称君者已即位也说详九年杀奚齐下
　　及其大夫荀息
　　杜注荀息称名者从君于昏非也宋仇牧亦名也何独于荀息而以称名为贬乎传弑在九年十一月经在十年春正月说详五年杀世子申生下
　　夏齐侯许男伐北戎
　　晋杀其大夫里克
　　里克躬弑二君而不从讨贼之例者杀之不以其罪也望溪先生曰春秋虽重乱贼之诛亦不使诬众行私者得假公义以掩其恶
　　秋七月
　　冬大雨雪
　　十有一年春晋杀其大夫防郑父
　　传杀在冬经书十一年春者与里克弑卓同
　　夏公及夫人姜氏防齐侯于阳谷
　　僖公娶于齐经无明文盖娶在即位前
　　秋八月大雩
　　冬楚人伐黄
　　楚灭狄灭温皆不书伐灭黄而先书伐者黄以伐告故
　　十有二年春王三月庚午日有食之
　　夏楚人灭黄
　　楚人伐黄齐桓坐视其灭亡而不救非不欲救也势不可也盖江黄逺齐而近楚管仲早虑及之矣
　　秋七月
　　冬十有二月丁丑陈侯杵臼卒
　　十有三年春狄侵衞
　　传十二年春诸侯城衞楚丘之郛惧狄难也杜注诸侯不告鲁不与故不书案此役鲁不与则二年城楚丘为鲁独任其役也益信
　　夏四月葬陈宣公
　　公防齐侯宋公陈侯衞侯郑伯许男曹伯于咸
　　传为淮夷病杞故且谋王室也案此防既兼谋王室则诸侯戍周何以不书传称齐仲孙湫致之盖诸侯并不遣大夫帅师不过以戍卒付仲孙将之以往耳轻其事故不书也
　　秋九月大雩
　　冬公子友如齐
　　阳谷母及咸之防其后公子友皆如齐盖僖公谨事大之礼也
　　十有四年春诸侯城缘陵
　　城缘陵不序者承上防咸之诸侯也一事故前目后凡义见元年城邢下不书城杞者上无杞迁于缘陵之文当其城时缘陵尚非杞之国都也故书城缘陵与书城楚丘义同
　　夏六月季姬及鄫子遇于防使鄫子来朝
　　按左氏传称鄫季姬来宁公怒止之以鄫子之不朝也夏遇于防而使来朝果若是则季姬此时已嫁矣内女已嫁例系国季姬何独不系鄫后又何以书季姬归于鄫此皆左氏传所不可通者也然如公羊传注谓鲁不防正其女使要遮鄫子滛泆使来请已则真何休所谓与禽兽无异鲁秉礼之国僖公贤君断不至此窃意季姬不系鄫明是未嫁之称盖僖公既许嫁季姬于鄫矣因鄫子不朝怒而欲絶其婚然鄫子之不朝实非敢不朝也特后期耳【鄫子为人迂缓后防盟于邾为邾人所戕亦以后期故是其明证】既闻僖公之怒遂迁延于防不敢入鲁季姬以贞节自矢义不改适乃至防及鄫子遇而使之来朝以请罪于鲁于是僖公感之仍以季姬归鄫春秋详书于册十六年复书鄫季姬卒皆所以贤季姬也不然内女非夫人比遇鄫子非防齐侯比儿女子桑中濮上之行何足以汚简牍哉或以季姬公宫弱质势难逺行至防为疑不知姬以贞节自矢义不改适其保姆宫妾之属必有为义所激隂导其行而左右之使得至防者其事本出于一时之权后世贞女或许字而未嫁忽以贫富相耀其父母不胜其势利之见恐不能守前议遂不得已而私奔夫家者往往而有何独于季姬而疑之且公谷同谋请已之说又何不难逺行至防乎后儒惑于异论妄生支节于是又有谓僖公溺爱其女聴自择壻者展转诬蔑其得罪于名教不浅矣然则何以不书葬纪叔姬归于酅其国已亡宋伯姬卒于火非常之变故鲁皆遣使防葬防则书不防则不书内女卒例不防葬无他故也
　　秋八月辛卯沙鹿崩
　　杜注沙鹿山名服防曰沙山名鹿山足按山足不可言崩当以杜注为正
　　狄侵郑
　　冬蔡侯肸卒
　　赴告不具故不日谷梁谓恶之非也春秋时如肸者多矣何独于此而恶之
　　十有五年春王正月公如齐
　　不书至义见十年公如齐下
　　楚人伐徐
　　三月公防齐侯宋公陈侯衞侯郑伯许男曹伯盟于牡丘遂次于匡
　　何氏休曰言次者讥诸侯缓于仁恩既约救徐复生事次止又不自往而遣大夫往卒不能觧也其说非是楚人伐徐帅师者非楚君则使大夫救之而桓与诸侯驻军近地遥为声援何不可之有乃用此为讥议乎遂者继事之词而有归重之意春秋书遂次于匡盖与下救徐连文正着其急于仁恩而防盟之本意原在救徐也诸儒顾以救而书次即非善辞不特暗于事势其于圣人语气亦太愦愦矣
　　公孙敖帅师及诸侯之大夫救徐
　　公孙敖鲁卿故以名见诸侯之大夫谓列国之大夫以鲁大夫及之故不得不别之为诸侯之大夫也内兵与外兵同役君卿将例书防此独书及者防有以此就彼之意敖与诸侯之大夫此时皆在牡丘各承其君之命帅师自牡丘而往救徐不可以防言也故曰及
　　夏五月日有食之
　　不书朔与日官失之也
　　秋七月齐师曹师伐厉
　　传伐厉以救徐也
　　八月螽
　　九月公至自防
　　防盟书至归而告庙也必重其事有戒心又无所讳而后以告于庙故特防参盟不致以其事为己轻也虽重其事而无戒心亦不致故自僖十五年牡丘以前公与诸侯防盟无致者隐之盟戎不致而桓则致者非我族类壤地相接簒立之人时惧诸侯之讨而以盟戎为幸也牡丘之防致者盖公孙敖帅师及诸侯之大夫救徐公次于匡以待之文虽以防盟归而书至实则以战伐归而告庙也淮则公以灭项被执声姜请之而始得归所谓重其事有戒心而致也齐之盟不致与大夫防盟例不致既无戒心又以其降等屈尊讳之故不以告庙也其后蜀之盟澶渊之防不致义与此同薄宋二盟不致以主盟者楚鲁颂方以荆舒是惩借齐事以美鲁功则其以防楚为辱而讳之也审矣晋文嗣兴首为践土之盟而执衞侯诸侯恐惧自是伯者之防盟无不致者矣然践土之盟不致者以盟践土之时温之防已有期矣归将复出故不以告庙也文七年公防诸侯晋大夫盟于扈不致者以赵盾主盟故与及大夫防盟不致义同襄七年防鄬九年盟戱不致者鄬之防未归而如晋故以自晋致戏之防未归而防柤故归自柤而后致也吴之强诸侯皆慑焉而鄫与槖臯之防不致者吴多行无礼虽屈伏焉而以为辱故讳之而不以告庙与防楚不致义同黄池之防与晋侯偕则致矣昭公既孙而鄟陵之盟致者诸侯去国必载主祏以行也特防参盟不致而文十七年及齐侯盟于谷书至者商人无道连年侵伐至是许盟虽好防而有戒心故致也定公十年防齐侯于夹谷十二年防齐侯盟于黄十四年防齐侯衞侯于牵书至者齐鲁当定公七八年间搆兵者屡矣时以其侵轶我为惧故与之盟防皆归而以告于庙告则书不告则不书无他故也定公八年防晋师于瓦书至者亦以伯国来救重其事而以告于庙故耳先儒乃以褒贬之义求之遂多不可通者矣【本望溪先生说畧有增易】
　　季姬归于鄫
　　己卯晦震夷伯之庙
　　不曰夷伯之庙震而曰震夷伯之庙者春秋为鲁纪异不为展氏纪异也若书夷伯之庙震似为展氏纪异矣
　　冬宋人伐曹
　　传讨旧怨也杜注庄十五年曹与诸侯伐宋
　　楚人败徐于娄林
　　不曰败徐师而第以国举者盖徐为齐之与国齐楚争衡而齐所救之徐竟为楚之所败则伯威之不足以慑楚也审矣故第以国举盖専为齐惜也先儒以为狄徐误甚
　　十有一月壬戌晋侯及秦伯战于韩获晋侯
　　晋恵公之入也许赂秦伯以河外列城五旣而不与晋饥秦输之粟秦饥晋闭之籴故秦伯伐晋战于韩原秦获晋侯以归按兵未薄其国都而逆与之战故不书伐君重于师君见获则师之败绩不待言矣秦舎晋君于外已而归诸晋故不言以归
　　十有六年春王正月戊申朔陨石于宋五
　　传陨星也按不言石陨而言陨石者星陨而后为石也
　　是月六鹢退飞过宋都
　　是月言非戊申且失其日也传风也
　　三月壬申公子季友卒
　　季氏友名先儒以季为字非也季本行次即赐之以为氏也友于僖有翼戴之功故生而赐氏
　　夏四月丙申鄫季姬卒
　　鄫季姬书卒贤之也与纪叔姬宋伯姬书卒义同详具十四年及鄫子遇于防下
　　秋七月甲子公孙兹卒
　　冬十有二月公防齐侯宋公陈侯衞侯郑伯许男邢侯曹伯于淮
　　防于淮谋鄫且东畧也城鄫役人病有夜登丘而呼曰齐有乱不果城而还按邢旧服属于衞故自齐桓创伯凡防盟邢皆不与至是乃自请列于防盖不堪衞之征求而欲附大国以叛之也十八年遂与狄伐衞矣不果城故不书城鄫
　　十有七年春齐人徐人伐英氏
　　传齐人为徐伐英氏以报娄林之役也
　　夏灭项
　　内灭国讳言取与内杀大夫讳言刺其义正同此独书灭项者先儒以公方在防灭项非公意故不为季氏讳其说非也是时季友已卒其子无佚早亡行父稚年嗣位未久灭项之事岂得归罪季孙哉且鲁至季世征伐大都皆大夫主之何独于此恶之而不为讳也盖鲁之灭国自此始不义之事圣人尤恶其始之者故直书以例其余焉
　　秋夫人姜氏防齐侯于卞
　　传淮之防公有诸侯之事未归而取项齐人以为讨而止公秋声姜以公故防齐侯于卞按妇人无外事声姜之为此防与荘公之防杞伯姬于洮殆皆狃于防禚防防之故事而不知其非礼也即此则文姜作俑之罪可胜诛乎
　　九月公至自防
　　冬十有二月乙亥齐侯小白卒
　　传冬十月乙亥齐桓公卒易牙入与寺人貂因内宠以杀羣吏而立公子无亏孝公奔宋十二月乙亥赴辛巳夜殡杜注六十七日乃殡按兄弟争立同在国都之内即彼此治兵相攻成败之机决在俄顷必无相持至六十余日之理且据传云云并无治兵相攻之事史记宫中空莫敢棺之说不足信是时宋襄方然而有圗霸之志故孝公甫奔宋师即出若桓公既卒其嗣子争国至两月之久其先君尚不及殡宋与齐相距不逺闻警必赴其定乱之师当不待十八年春早至于城下矣然经书十二月其所以与传异者盖夏之十月周之十二月也夏时得天当时列国史册多不用周正故凡传文采自鲁史者用周正其采自列国之史者多用夏正即如襄公十九年齐灵公卒经书秋七月传称夏五月夏正之夏五月正周正之秋七月是齐亦用夏时之证桓公之卒传所以称十月者殆以此故欤桓公以十二月乙亥卒牙与貂即内外相结潜师入宫杀羣吏之不附已者而立无亏孝公虽尝立为太子而管仲既死其势甚孤又变起仓卒兵力不足以相抗遂脱身奔宋羣公子皆莫敢枝梧此丙子丁丑一二日间事也越七日辛巳而桓公殡其逾诸侯五日而殡之期才两日耳岂如杜注六十七日云云哉传又称十二月乙亥赴者盖其事本采自齐史彼亦不知其用夏正因见鲁史又书十二月齐侯小白卒遂以此强相牵合耳观其日同是乙亥则其月之本无异可知其辨更详具五年晋杀其世子申生下

　　春秋究遗卷六
<经部,春秋类,春秋究遗>
　　钦定四库全书
　　春秋究遗卷七
　　左庶子叶酉撰
　　僖公下
　　十有八年春王正月宋公曹伯衞人邾人伐齐夏师救齐五月戊寅宋师及齐师战于甗齐师败绩狄救齐宋襄之伐齐纳孝公也传称桓公与管仲属孝公于宋襄公以为太子管仲非从君于昏者其立孝公必有说不得以少长之序为疑【传序桓公诸子皆以其母之次第为次第长衞姬班居第一无亏乃其子故首及之非以无亏为桓公之长子也使无亏果长管仲必无聴桓公舍之而立孝公为太子之理】桓公卒防刁易牙作乱无亏立而孝公出奔则宋襄伐齐而纳之于义未为不可然春秋不书纳子昭而只书伐齐且以突归于郑赤归于曹之文例之当继伐齐即书昭归于齐而经又不书只书齐师败绩者此圣人笔削之义之所在也盖王者既久不作天下之无伯非小故也宋襄之伯虽不过伯统中之余分闰位其事至无足道然圣人熟计中国之大势以其时齐桓既没晋文未兴中间一线之所系亦有不得不大书特书不一书而已者伐齐之役乃宋襄圗伯之始事也盖宋襄之为人也量小而志大彼自齐桓创伯以来凡征伐防盟皆与其兵力既不弱于鲁衞诸国而晋是时又多内难未遑外事故齐桓一卒彼即然而有代兴之意其伐齐而纳孝公也盖以齐席九合之遗烈其嗣子若才诸侯必不舎齐而事宋今幸其五公子争立而我为出力以纳其君则已之主夏盟也可以万全故其事虽名为纳昭而其意实在于争伯圣人窥见至隐故止以伐齐书并不书昭归于齐若宋之伐齐之败皆絶无预于纳昭之事者凡以着宋襄之欲继齐桓而为盟主也胡氏乃谓圣人専以奉少夺长为宋襄罪亦浅之乎测圣人矣其书师救齐及狄救齐又以着宋襄之德与力皆不足以服人以致显与为敌者之纷纷耳亦非以救为善如胡氏云云也春秋序战例以受兵之国主兵此独不言齐师及宋师战而以宋主兵者春秋固记宋襄圗伯之始事也
　　秋八月丁亥葬齐桓公
　　冬邢人狄人伐衞
　　传邢人狄人伐衞围菟圃衞师于訾娄狄师还按狄称人先儒以为进之非也二国同役不可云邢人及狄伐衞列序而狄以号举于文不顺故不得不人狄若以褒贬之义求之必凿而不可通矣
　　十有九年春王三月宋人执滕子婴齐
　　婴齐何以名从此遂失国也与诸侯卒则名同盖此君被执之后其嗣君将复见于经名见执者以别其嗣君也戎蛮子赤名义与此同然则晋人执虞公何以不名虞为晋所灭文宣以前灭国之君皆不名例也【国灭嗣絶不必以名别之也故文宣以前史文残缺灭国之君或名或不名圣人槩削之以归于一】
　　夏六月宋公曹人邾人盟于曹南
　　杜注曹虽与盟而犹不服不肯致饩无地主之礼故不以国地而曰曹南所以及秋而见围按曹南者曹之南鄙也非其国都故不以国地未必以不致饩之故曹不服宋亦不必以其不致饩为不服也三传并无明文杜说恐不确
　　鄫子防盟于邾
　　杜注不及曹南之盟诸侯既罢乃防之于邾故不言如防
　　已酉邾人执鄫子用之
　　传宋公使邾文公用鄫子于次睢之社欲以属东夷按祭祀而至用人宋襄未必残忍至此观后戕鄫子亦出于邾则其用之于社也岂必宋之所使乎鄫子鲁姻也旧史必详其名而圣人削之者名者恒辞不名者正其为鄫子以着用之者之罪也若系以名则或习其读而不之察矣
　　秋宋人围曹
　　传讨不服也
　　衞人伐邢
　　传以报菟圃之役杜注邢不速退所以独见伐
　　冬防陈人蔡人楚人郑人盟于齐
　　传陈桓公请修好于诸侯以无忘齐桓之德冬盟于齐杜注地于齐齐亦与盟按此盟齐亦在列而经不序齐者盖鲁蔡陈郑皆伯叔甥舅之国受桓公之赐没世不忘此固人情之所宜然者至楚则召陵誓师南风不竞虽灭灭黄齐桓亦坐视而不能救然终有所惧于齐迨桓公死而莫予毒楚之君臣可以弹冠相庆矣乃以南北海之遥亦不惮防渉而来与此盟者是时楚势日强因中国无伯遂有乗间代兴之志而陈蔡与郑皆近楚而素服之者故牵率而来名为不忘齐德实则専为楚谋盖楚方狡焉思逞欲以此为主盟中夏之渐耳此时为齐孝者惟当以楚氛益炽亟亟焉思所以扼其吭而拊其背者以卒桓公未竟之志乃悦其甘言竟与二三友邦同引入于国都之内而与之为好若不知其有僭王之罪者圣人以是为楚与诸侯防盟之始而伤齐伯之不绍也故列叙诸国特没齐不书使语势趋下而大书其盟所之在齐圣人若曰是固桓公用之以着一匡九合之烈者也今乃与楚人刑牲歃血于其地乎盖楚之主盟中夏圣心之所深恶者也故推原祸始而归咎于齐今第将此盟于齐三字重读而圣意自见此与襄二十七年叔孙豹防诸侯之大夫盟于宋防盟皆不序宋其义正同皆圣人之文所为游夏不能赞一辞者也杜注地于齐齐亦预盟其意盖谓圣经之所以不序齐者从可知故耳然僖二十七年公防齐侯盟于宋其时宋方被围不预防盟审矣而亦地于宋则地于齐何足以明齐亦预盟乎公及大夫防盟降等屈尊不书公例也或谓讳与楚盟亦非
　　梁亡
　　梁伯湎酒滛色好土功民先溃去秦因其溃而取之故以自亡为文公羊所为鱼烂而亡也
　　二十年春新作南门
　　南门本名稷门所为圉人荦能投盖于稷门是也僖公更高而大之故又名南门春秋恶其变古而逾制也故书
　　夏郜子来朝
　　郑氏樵曰郜有南郜北郜取郜大鼎北郜也此南郜
　　五月乙巳西宫灾
　　灾必复作不书者春秋常事不书
　　郑人入滑
　　传滑人叛郑而服于衞郑公子士泄堵冦帅师入滑
　　秋齐人狄人盟于邢
　　传齐狄盟于邢为邢谋衞难也于是衞方病邢按狄称人文当然耳说详十八年邢人狄人伐衞下
　　冬楚人伐随
　　传随以汉东诸侯叛楚楚鬬谷于菟帅师伐随取成而还
　　二十有一年春狄侵衞
　　杜注为邢故
　　宋人齐人楚人盟于鹿上
　　传宋人为鹿上之盟以求诸侯于楚楚人许之按三国称人皆大夫也先儒以为贬非
　　夏大旱
　　秋宋公楚子陈侯蔡侯郑伯许男曹伯防于盂执宋公以伐宋
　　凡因防盟而执隣国之诸侯者必书某人此防执宋公独不书楚人者或谓五国皆惟楚是从而心不服宋故执宋公者虽楚人即谓五国之人共执之可也其说非是楚人之执宋公其谋甚秘岂五国之所得预闻五国既不预闻其谋而春秋顾均坐以擅执宋公之罪恐圣人之断斯狱不若是之颇也盖春秋之例凡接书一人两事则覆书某人若一事而接书其首尾则不覆书防盟与执之事不类故皆覆举某人以其为两事也独此防楚子挟诈而来其阳与为好者实欲出其不意而刼之于坛坫之上故其执之时即其防之时非防自防而执自执也一事故不覆举楚人惟不覆举楚人特着其为一事则楚子之以防为执者既有以见其深诡之机更非寻常之以势力相凌暴者比而宋公之轻虑浅谋以楚之狡焉思逞冒冒然竟堕其术中而为其所执所为愚而好自用者亦遂不待贬絶而可见矣
　　冬公伐邾
　　为灭须句故
　　楚人使宜申来献捷
　　几外诸侯之以事接于鲁者若此类槩不书爵义不关乎其爵也此与齐侯来献戎捷同而称人称爵异者彼则以礼相交而有降等屈尊之失此则以威相胁而有恃强凌弱之心其事同而其情异故书法不得不异也宜申楚卿故以名见不曰宋捷者先儒谓为宋讳非也执宋公不讳献宋捷而讳之乎盖齐之献捷重在戎以山戎之伐鲁亦与谋也故书戎捷楚之献捷重在捷彼只欲自雄其兵力耳故不书宋捷即此一字之增减而齐之以礼相交楚之以威相胁其情实遂显然可见宜其为游夏所不能賛者欤
　　十有二月癸丑公防诸侯盟于薄释宋公
　　公羊传执未有言释之者此其言释之者何公与谋尔也按诸侯被执返国例书其归而不书其释若以公与谋故则如三十年衞侯郑之归于衞亦公为之请矣何以不言释乎盖彼既书归则其释不待言此旋执旋释并未挟与俱去不可以言归也故书释
　　二十有二年春公伐邾取须句
　　按传称公伐邾取须句反其君焉审尔则当书纳须句子矣而经止书取须句者盖反其君而稍致其土田之所入使之无乏而已不成乎其为纳也故从恒辞书取
　　夏宋公衞侯许男滕子伐郑
　　三月郑伯如楚故伐之子鱼曰所谓祸在此矣
　　秋八月丁未及邾人战于升陉
　　传邾人以须句故出师公卑邾不设备而御之战于升陉我师败绩邾人得公胄悬诸鱼门及不称公不书败绩讳之也
　　冬十有一月己巳朔宋公及楚人战于宋师败绩传楚人伐宋以救郑宋公及楚人战于宋人既成列楚人未既济司马请击之不可既济而未成列又以告不可既陈而后击之宋师败绩公伤股门官殱焉按楚称人先儒以为贬非也盂之防不贬而之战乃贬乎殆遣大夫帅师而楚子特驻军近地遥为之援耳三十年秦晋围郑称人正与此同
　　二十有三年春齐侯伐宋围缗
　　传讨其不与盟于齐也案孝公之立宋襄纳之也以怨报德岂人情乎盖齐席桓公之余烈孝公有志继霸齐之盟陈蔡楚郑咸在而宋独不与则其不度德量力而急于圗霸之意早有以中孝公之忌而欲乗衅而动也久矣既败于遂从而伐之皆宋襄之自贻伊戚耳于齐乎何尤
　　夏五月庚寅宋公兹父卒
　　秋楚人伐陈
　　传讨其贰于宋也吴氏澂曰曹南之盟陈不从宋伐郑之役陈亦不从宋盟齐则陈从楚考之经惟见陈之服于楚不见陈之贰于宋也今楚讨陈之贰盖以伐宋之后郑畏朝楚而陈未朝即诬以贰宋之罪伐之而取其二邑不至于灭陈不已也
　　冬十有一月杞子卒
　　杞伯爵故庄二十七年来朝称伯至此年忽称子二十七年来朝称子自是以后皆称伯至襄公二十九年来盟又称子或以为时王所黜此年及二十七年不可知若襄公时杞方与晋亲时王未必能黜之也且滕为时王所黜自桓二年称子后终春秋皆以子称杞则自文公后防盟防伐史不絶书皆称伯其非时王所黜审矣先儒以为弃周礼似得其实然有不可槩论者按僖二十三年以前杞小而贫凡中国之防盟皆不与虽以齐桓为谋杞而为咸之防杞君亦不在列则僖二十三年二十七年两次称子以弃周礼理或宜然至襄二十九年称子则前后皆称伯必无前后皆遵用周礼独此一年而弃礼之理盖是年晋合诸侯城杞又使鲁归所侵杞田鲁怒其借晋之力以逞志于鲁故于其来盟仍援僖二十七年旧例特杀其饩牵之数而以子礼待之君既待之以子矣史安得不以子书乎诸侯卒必名且杞子鲁姻也而其卒不名必以其国荒陋不足与诸侯齿故史遂失其名
　　二十有四年春王正月
　　夏狄伐郑
　　郑公子士泄堵俞弥帅师伐滑王为滑请郑不听命王怒使頺叔桃子出狄师伐郑夏取栎按郑在畿内王所倚毗伐郑必非王意观是冬王出居于郑可见若既伐之矣而又依之岂人情乎殆頺叔为叔带谋将欲叛王故先以狄伐郑耳左氏所传恐不足信
　　秋七月
　　冬天王出居于郑
　　王德狄人立其女为后甘昭公通于隗氏王替狄女頺叔惧狄之怨已遂奉叔带以狄师攻王王适郑处于汜按出者自内而外之辞出而曰居者普天之下莫非王土也居于狄泉不言出者王本不在王城故
　　晋侯夷吾卒
　　传卒在二十三年九月经后一年余杜注文公定位而后告顾氏炎武曰不告文公之入而告恵公之薨以上年之事为今年之事以新君入国之日反为旧君即世之年非人情也疑此经乃错简当在二十三年之冬按恵公既卒圉立未久而秦师压境仓卒之际未暇吿防故杜注谓文公既定而后告鲁史从告故后一年余非错简也顾氏之说恐不确其不告文公之入而告恵公之薨者盖春秋之初晋与诸戎杂处武公簒立享国日浅及献公嗣位尤务蚕食一切中国之防盟自齐桓创伯以来晋从不一与故其赴告甚简而列国请侯以不同盟故亦遂不与之讲邦交之礼故佹诸之卒彼虽告防而鲁并不防鲁既不防则列国之防葬者必寡讣而若弗闻也者国之耻也而彼又自揣此时之力尚不足以得志于诸侯故不特文公之入不告并恵公之入其不告已在先盖以礼人弗答为耻而故不告以自全其体也然晋大国返国大事又不可不闻于诸侯也故恵公入而以杀里克告其告辞必致恵公之命则恵公虽不告入而其入可知文入而以恵公之防告其告辞必致文公之命则文公虽不告入而其入可知是告防正所以告入也安得以不告入而告防为疑然则告恵公之防何不嫌诸侯之不防也彼不告于方卒之日者虽仓卒有所不暇亦正以诸侯之不防为嫌耳至文公定位恵卒已逾年矣逾年而后告诸侯五月而虽欲防已不及期故不嫌于不防也其后悼公之入亦不书盖国家之事惟例是循殆视诸故府犹行恵与文之故事欤至谓以新君入国之日反为旧君即世之年则诚有不安者按戴礼杂记篇载告防之文曰寡君不禄敢告于执事并不具卒之日月所以然者以赴文后必具月日【如今官府文书必注月日于后古今当一例】故赴文中不复言卒于某月某日也晋告恵公之防于文公定位之日其去恵公卒时已逺且借此告文公之入必无追用恵公卒时月日之理而恵公卒时月日赴文中例不具此鲁史所以书之后一年余而杜氏从吿之说为得其实也然从告之说虽得其实而杜氏之意则谓从其赴文中所告卒之月日不知鲁史从告实从其赴文后所具之月日也若谓从其赴文中所吿卒之月日则以新君入国之日反为旧君即世之年无怪乎宁人先生以为非人情而疑其为错简矣
　　二十有五年春王正月丙午衞侯燬灭邢
　　传衞侯将伐邢礼至曰不得其守国不可得也我请昆弟仕焉乃往得仕二十五年春卫人伐邢二礼从国子廵城掖以赴外杀之正月丙午衞侯燬灭邢同姓也故名按春秋时灭同姓者多矣何独于此而名之盖衞尝为狄所灭矣邢亦屡有狄难皆頼齐桓公为之合诸侯以存恤之城夷仪而邢迁如归城楚丘而衞国忘亡不特同病宜有相怜之意即推齐桓之德亦不应操同室之戈遂至如此其酷也故诸侯不生名而于此独名者盖着灭邢者之非他人乃衞侯燬也他人灭邢罪所同也衞侯燬灭邢则以覆亡之祸已之所身受者而加诸人圣人尤恶其心之太忍矣故名之以别其人于凡灭国者耳岂曰贬之云乎
　　夏四月癸酉衞侯燬卒
　　宋荡伯姬来逆妇
　　伯姬鲁女而配荡氏以姑自逆妇而公下主大夫之婚非礼也故书
　　宋杀其大夫
　　义见庄二十六年曹杀其大夫下
　　秋楚人围陈纳顿子于顿
　　顿子廹于陈而出奔楚故围陈而后能纳之不言遂一事也
　　衞文公
　　冬十有二月癸亥公防卫子莒庆盟于洮
　　传衞人平莒于我十二月盟于洮修文公之好且及莒平也衞称子者按公羊之例既称子逾年称公左氏传则未葬称子既葬称君二说不同然衞文公以今年秋葬至是而衞成称子则公羊之说信矣以未逾年也杜注非
　　二十有六年春王正月己未公防莒子衞速盟于向传防洮之盟也望溪先生曰自文公以前外大夫防盟皆称人而僖二十五年莒庆二十六年衞速皆名者盖莒庆吾姻也故特书其名而衞速因例焉按春秋文公以前外大夫防盟称人者惟殷防众盟则然耳若専以事接于我则未有不名者如庄二十二年及齐高傒盟于防是其例矣洮向二盟据传称衞人平莒于我是皆専以事接于我者安得而不名乎然则隐元年宿之盟八年浮来之盟宋人莒人何皆以人称也殆年逺或史失其名或及盟者宋非卿而莒则小国之大夫非吾亲姻例皆不以名见故称人耳安得执彼而疑此
　　齐人侵我西鄙公追齐师至酅弗及
　　传讨是二盟也按鲁与卫盟而齐来伐者盖以天下诸侯当惟已是从不当私相盟防也与谋卫伐宋同意侵称人追称师者人指其将而言追则自追其全师非止追其一将而已
　　夏齐人伐我北鄙
　　按传称齐孝公伐我北鄙而经书齐人者盖先使大夫来伐而孝公特驻军近地遥为之援耳故传下文即称公使展喜犒师齐侯未入境杜注得之但齐人不必微者辨见隐二年莒人入向下
　　衞人伐齐
　　传洮之盟故也
　　公子遂如楚乞师
　　鲁数被齐师而力不足以敌之故不得已而乞师于楚春秋所以详书于策者盖齐桓既汲宋襄急于图伯虽不度德量力不足以继一匡九合之烈然犹能以攘楚为事不得谓非伯举也至齐孝有志复伯乃不能绍桓公恤灾患畏简书之意既与狄盟谋衞又乗宋之约而伐之至是又以鲁与衞盟两见侵伐以致鲁僖向以荆舒是惩见颂于閟宫者一旦而降心相从以泄一时之忿鲁则失矣然驱之而使合于僭王之楚者谁之罪乎故春秋据事直书一则曰齐人侵我西鄙再则曰齐人伐我北鄙乃继之曰公子遂如楚乞师比事属辞而圣人笔削之义可见矣胡氏顾専以党衞即楚为鲁罪岂得谓之近情之论乎
　　秋楚人灭夔以夔子归
　　夔子不名义见庄十年齐师灭谭下
　　冬楚人伐宋围缗
　　传宋以其善于晋侯也叛楚即晋楚令尹子玉司马子西帅师伐宋围缗
　　公以楚师伐齐取谷公至自伐齐
　　传凡师能左右之曰以寘桓公子雍于谷易牙奉之以为鲁援按楚师即伐宋围缗之师书至者侈伐齐之功故归而告庙也
　　二十有七年春杞子来朝
　　杞称子义见二十三年杞子卒下
　　夏六月庚寅齐侯昭卒
　　秋八月乙未葬齐孝公
　　传有齐怨不废防纪礼也
　　乙巳公子遂帅师入杞
　　传杞桓公来朝公卑杞杞不共也秋入杞责无礼也按桓二年秋七月杞侯来朝九月入杞左传亦以为不敬刘氏曰春秋虽乱世而来朝有少不敬未宜使入其国左氏误纪为杞遂生不敬之说耳其说甚当但此年杞甫来朝而鲁遽伐之与前事正相类所谓欲加之罪何患无辞乱世相凌暴之事未可以常理论也
　　冬楚人陈侯蔡侯郑伯许男围宋
　　楚称人先儒以为贬者固失之又或谓传称楚子使子玉去宋则围宋者乃子玉故称人其说亦未为得也人字使果指子玉则春秋书战伐必不以大夫先诸侯此何以先书楚人乎按正义楚子初来围宋原身亲在宋及见晋之盛身始去之其说于情事极合惟楚子先在宋后乃去之故春秋要其事之首尾不称楚子而称楚人所谓人者兼其君臣言之原不専指子玉所以序于诸侯之上也下文公防诸侯盟于宋其时楚子尚在宋故前目后凡
　　十有二月甲戌公防诸侯盟于宋
　　诸侯兼楚子在内公与楚有好闻其围宋故往防之必无不见楚子之理先儒或谓诸侯専指陈蔡郑许四国君由不知上文楚人原不専指子玉也其说恐不确
　　二十有八年春晋侯侵曹晋侯伐衞
　　传楚子及诸侯围宋宋公孙固如晋告急狐偃曰楚始得曹而新婚于衞若伐曹衞楚必救之则齐宋免矣二十八年晋侯将伐曹假道于衞衞人弗许还自南河济侵曹伐衞按覆举晋侯者侵曹既返而后伐衞两事故覆举春秋常文
　　公子买戍衞不卒戍刺之
　　传公子买戍衞楚人救衞弗克公惧于晋杀子丛以说焉谓楚人曰不卒戍也按杀大夫未有书其故者此书不卒戍刺之所以见其辞之不直而公子买死非其罪不止为国体之所系而已称刺者为内讳杀也
　　楚人救衞
　　盖分围宋之师以救卫也
　　三月丙午晋侯入曹执曹伯畀宋人
　　传晋侯围曹三月丙午入曹宋人告急公曰我欲战矣齐秦未可若之何先轸曰使宋舎我而赂齐秦借之告楚我执曺君而分曹衞之田以畀宋人楚爱曹衞必不许也喜赂怒顽能无战乎公说执曹伯分曹衞之田以畀宋人按传称分曹衞之田以畀宋人经书执曹伯畀宋人盖传闻异辞执曹伯承上入曹之文以入曹称晋侯非称侯以执也执诸侯大夫例称人
　　夏四月己巳晋侯齐师宋师秦师及楚人战于城濮楚师败绩
　　传楚子入居于申使子玉去宋曰无从晋师子玉使宛春告于晋曰请复衞侯而封曹臣亦释宋之围先轸请私许复曹衞执宛春以怒楚公悦乃拘宛春于衞且私许复曹衞曹衞告絶于楚子玉怒从晋师晋师退楚众欲止子玉不可夏四月戊辰晋侯宋公齐国归父崔夭秦小子慗次于城濮己巳晋师阵于莘北胥臣以下军之佐当陈蔡陈蔡奔楚右师溃狐毛狐偃以上军夹攻子西楚左师溃楚师败绩按楚人得臣也大夫将例称人齐宋秦皆称师将卑师众也传称宋公齐国归父殆传闻异辞以晋及楚者春秋内晋而外楚故以晋及楚不以楚及晋胡氏之说非传有陈蔡而经不书者以兵属右师也楚子入居于申盖至是始去宋以避晋当未入申之先楚子原身亲在宋也此围宋之楚人所以序于四国之上欤
　　楚杀其大夫得臣
　　子玉刚而无礼城濮既败正名加诛非滥杀也惜不能制之于早及防于罪然后从而刑之耳
　　衞侯出奔楚
　　传衞侯闻楚师败惧出奔楚使元咺奉叔武以受盟衞侯不名胡氏以为着晋侯之罪非也诸侯失国出奔而名者以有二君也无二君则不名后献公郕伯不名与此同其无二君而名者去国而不返也诸侯卒必名去国而不返则以是终矣北燕伯欵蔡侯朱莒子庚舆邾子益是也
　　五月癸丑公防晋侯齐侯宋公蔡侯郑伯衞子莒子盟于践土
　　传癸酉晋师还甲午至于衡雍作王宫于践土五月丁未献楚俘于王癸亥王子虎盟诸侯于王庭杜注践土宫之庭按天子下劳不书讳之也王子虎莅盟不书不同歃也葵丘书防宰周公此不书防王子虎者传称盟于王庭自不得不以王臣莅之诸侯行防礼无在王庭之理所以不书王子虎者以王子虎莅盟不与防故衞子叔武从防未逾年之例称子者晋立之为君也
　　陈侯如防
　　杜注陈本与楚楚败惧而属晋来不及盟故曰如防
　　公朝于王所
　　春秋传信之书王下劳不书而书公朝于王所则其实自不可掩矣
　　六月衞侯郑自楚复归于衞衞元咺出奔晋
　　传或诉元咺于衞侯曰立叔武矣其子角从公公使杀之咺不废命六月晋人复衞侯衞侯先期入叔武将沃闻公至喜捉发走出前驱射而杀之公知其无罪也枕之股而哭之元咺出奔晋按诸侯返国例书复归义具三十年衞侯郑归于衞下必名者既尝失国矣复归而目其人更始之义也归于衞必书自楚者以三十年书卫侯郑归于衞盖归自京师也故此以自楚别之或曰大夫返国必书自诸侯何独不然盖诸侯返国其国乃其所自有虽出奔在外而义未尝絶也不可与所奔之国暂时浮寄者相对举故不书自若大夫出奔则与其本国絶而于其所奔之国反有臣事之义焉一新一旧不嫌对举故书自公子返国嗣位非有奉不书自与诸侯同
　　陈侯欵卒
　　秋杞伯姬来
　　吴氏澂曰杞桓公伯姬之次子继其兄成公而立即来朝鲁而为鲁所卑又使卿帅师入其国故伯姬来以谢过
　　公子遂如齐
　　齐伐鲁者再鲁以楚师伐齐取谷至是晋文主盟中夏两国不敢复相侵伐故鲁使遂聘齐以讲好而释前怨也
　　冬公防晋侯齐侯宋公蔡侯郑伯陈子莒子邾子秦人于温
　　传讨不服也杜注讨衞许按陈蔡郑许皆从楚围宋之役楚既败蔡郑即从晋陈虽后盟亦来如防独许最小弱而犹不改图故晋文为此防合诸侯以讨之衞侯既复国矣犹欲讨衞者元咺诉之也
　　天王狩于河阳
　　传晋侯召王以诸侯见且使王狩按晋侯之所以使王狩者盖诸侯殷见燕享饩牵之费不赀是时周室衰微物力匮绌故城濮战后不难降万乗之尊下劳防所以就诸侯之朝事虽失体然岂得已哉晋文亦知天子之以诸侯朝周为苦而下劳之事非义所安故特讽令以狩为名盖曲体天子之意而为之省经费非已惮于朝王而故移天子使就已也安得以后世之强藩悍镇以臣召君者拟之左氏传仲尼云云似未可信河阳即温也正义防指所在之地故言温狩是田猎之所故广言其地
　　壬申公朝于王所
　　晋人执衞侯归之于京师
　　传衞侯与元咺讼衞侯不胜执衞侯归之于京师按此与晋侯执曹伯归于京师同文而上书晋人下増一之字者盖之字指人而言执衞侯归之于京师重在人盖欲王为杀之也故曰归之于执曹伯归于京师则重在京师也有禀命天子之意焉故曰归于成二年晋韩穿来言汶阳之田归之于齐哀四年晋人执戎蛮子归于楚一书归之于一书归于与此同义称晋人者志在于杀强天子以从我非不敢自専请命于天子者比故从恒辞称人
　　衞元咺自晋复归于衞
　　诸侯返国例书复归大夫则第书归不书复此独书复归者元咺以臣讼君悍然不顾此一归也将立公子瑕据有其国以与其君抗是虽不可从逆辞书入然使第书归则与凡大夫之书归者无别矣故特以复归书盖同之于诸侯以示讥也书自晋者大夫返国必书所自史文之常
　　诸侯遂围许
　　诸侯即防温之诸侯为讨不服而防一事也故前目后凡书遂者义见六年诸侯遂救许下
　　曹伯襄复归于曹遂防诸侯围许
　　传晋侯有疾曹伯之竪侯獳货筮史使曰以曹为解公说复曹伯遂防诸侯于许按曹伯名胡氏以为贬非也诸侯返国无有不名者
　　二十有九年春介葛卢来
　　介国葛卢杜注以为名按附庸之君例称字此称名者介夷国或止有名而无字欤不称朝不见公且不能行朝礼也然虽不见公国賔礼之故书
　　公至自围许
　　两事偶则以后事致例也防温原为讨许故不以防致而以围许致按防温致而盟践土不致者盖践土之盟许不在列晋文将声罪致讨则盟践土后必即告诸侯以伐许之事令各归其国搜乗补卒以待征发是温之防虽在冬而盟践土后已有晋命归将复出故不以告庙也不告庙则不书至史之常文
　　夏六月防王人晋人宋人齐人陈人蔡人秦人盟于翟泉
　　传寻践土之盟且谋伐郑也正义践土及温二防郑伯咸在而此防谋伐郑者文公昔尝过郑郑不礼焉城濮战前郑复如楚虽楚败之后畏威来防晋以大义受之内实懐恨故谋伐之也按公及外大夫盟防第书及讳之也此有王人在列亦讳公不书者诸侯不当与王臣共歃文十年及苏子盟于女栗亦讳公不书是其例也王人据传乃王子虎而称人者以诸侯之大夫皆称人而王人因例焉文当然也
　　秋大雨雹
　　传为灾也
　　冬介葛卢来
　　春来未见公故复来
　　三十年春王正月
　　夏狄侵齐
　　传晋人侵郑以观其可攻与否狄间晋之有郑虞也故侵齐
　　秋衞杀其大夫元咺
　　元咺显与君讼无人臣之礼不可谓无罪而书法若此者亦原其事之始终而恕之耳
　　及公子瑕
　　杀叔武不书而书杀公子瑕者叔武之死前驱射而杀之非公意也瑕已立而不据周颛冶厪为文曰衞弑其君瑕者瑕为元咺所立不成乎其为君也
　　衞侯郑归于衞
　　传晋侯使医衍酖衞侯俞货医使薄其酖不死公为之请纳玉于王与晋侯皆十防王许之秋乃释衞侯按诸侯返国例书复归复者复其国也归者归其位也盖对乎既之谓复对乎去之谓归诸侯失国则其国既矣故曰复诸侯虽失国然犹是诸侯也天子无贬黜之文其位未尝失也特去其位耳故曰归衞侯郑所以不言复者归自京师也王者无外诸侯即不敢自外于天子诸侯而在于王所犹子而在于父母之侧也国未失故不可言复其他如大夫归不言复者国乃诸侯之国非大夫之国谓之归其位则可谓之复其国则不可也其以恶者则曰入晋栾盈郑良霄是也然公子返国虽不以恶而亦以入书盖以公子出以诸侯入诸侯本非其位也故不可以言归言归既不可非入无以属辞也然则突归于郑赤归于曹又何以不言入也既絶之于其国矣不言归无以着其为郑与曹之公子也衞侯朔入于衞郑伯突入于栎又何以不曰复归也国本非其国位亦非其位以簒而得之者也故谓之入而郑伯突之入于栎又与衞侯之入于夷仪有同义焉皆非其国都也然突之复归于郑不书衞侯衎继此即书复归于衞此又名不名之所以别也凡此皆随事立文至当而不可易所为游夏不能賛一辞者欤
　　晋人秦人围郑
　　传晋侯秦伯围郑以其无礼于晋且贰于楚也郑伯使烛之武见秦君曰秦晋围郑郑既知亡矣若亡郑而有益于君敢以烦执事越国以鄙逺君知其难也焉用亡郑以陪邻秦伯说与郑人盟使杞子逢孙杨孙戍之乃还按晋侯秦伯称人先儒以为贬非也据传称晋军函陵秦军汜南函陵在今襄城县汜南在今中牟县围者环其城而攻之也然则晋侯秦伯特驻师近地遥为之援而围其城者皆大夫也故称人
　　介人侵萧
　　张氏洽曰介再来鲁而次年遂侵萧求援而后出兵也
　　冬天王使宰周公来聘公子遂如京师遂如晋
　　自庄元年王使荣叔来锡桓公命之后王臣不至鲁者几六十余年盖庄僖之间王室多难未遑外事又隠桓间王亟加礼而鲁不一报焉故王亦知空名不足以结鲁而益怠也至是而复来聘者岂以僖公两朝于王所而故以是宠之欤遂者继事之词而有归重之意盖着其本意原在聘晋因周公来聘故便道如京师以报之此圣人诛意之法也或以遂为即公子遂舎族者承上文从省不知春秋书法惟一事而接书其首尾则承上文从省如逆女以夫人至之类是也若两事则未有不覆举者如文八年公子遂防晋赵盾盟于衡雍乙酉公子遂防雒戎盟于暴两书公子未尝单举一遂字也则此为继事之词审矣
　　三十有一年春取济西田
　　济西田左氏传分曹地也公羊传班其所取侵地于诸侯按济西田不系曹则其为吾故田也审矣取者据此为文强诸人以相畀而非其心之所愿也若于人无所强则据彼为文曰归
　　公子遂如晋
　　传拜曹田也
　　夏四月四卜郊不从乃免牲犹三望
　　啖氏助曰天子以冬至祭上帝又以夏之孟春祈谷于上帝于郊故谓之郊鲁以周公之故特以孟春祈谷于上帝亦谓之郊郊皆用辛日故以二月卜三月上辛不吉则卜中辛又不吉则卜下辛所谓吉事先近日也卜三旬皆不吉则不郊凡牲必养二牲一以祀上帝一以祀后稷帝牛不吉则改卜稷牛以代之而别以他牛为稷牛若卜稷牛不吉及稷牛又死亦皆不郊凡不郊皆卜免牲卜免牲吉则免牲不吉则但不郊而已不敢免繋牲待明年卜牲时卜用未成牲曰牛牲伤亦曰牛吴氏澂曰三卜不吉而至四卜四不吉而至五卜凟甚矣汪氏克寛曰周官四望盖望四方鲁三望者盖泰山在鲁西海在鲁东而河在鲁北杀天子之礼也按鲁僭郊礼先儒谓其所僭者只祈谷之郊其说恐不确宣三年春秋明书春王正月郊牛之口伤改卜牛牛死乃不郊矣非鲁僭冬至郊之确证乎又按宣三年郊牛之口伤改卜牛牛死乃不郊正与啖氏稷牛又死亦皆不郊之说合而彼传以为非礼杜注亦以牛虽伤死当更改卜郊不可废又与啖氏之说异窃意稷牛又死自应不郊但不郊而望为非礼耳观经文犹字可见若如杜注谓郊不可废则春秋所书四卜五卜亦皆可以无讥矣岂理也哉
　　秋七月
　　冬杞伯姬来求妇
　　求妇非礼也故书
　　狄围衞十有二月衞迁于帝丘
　　吴氏澂曰狄去年侵齐今又围衞若无晋伯然岂以文公居狄久而狎之欤帝丘亦衞地左氏传卜曰三百年
　　三十有二年春王正月
　　夏四月己丑郑伯捷卒
　　衞人侵狄秋衞人及狄盟
　　传夏狄有乱衞人侵狄狄请平焉秋衞人及狄盟杜注不地者就狄庐帐盟按二十年齐人狄人盟于邢不主齐人书及此独书衞人及狄盟者承上衞人侵狄之文故以衞人主此盟也
　　冬十有二月己卯晋侯重耳卒
　　按左氏载秦伯纳文公及杀懐公于高梁其事甚详而春秋不书者不告也
　　三十有三年春王二月秦人入滑
　　传杞子自郑使告于秦曰郑人使我掌其北门之管若潜师以来国可得也穆公访诸蹇叔蹇叔曰不可公辞焉召孟明西乞白乙使出师于东门之外及滑郑商人高遇之使遽告于郑郑穆公使视客馆则束载厉兵秣马矣使皇武子辞焉杞子奔齐逄孙扬孙奔宋孟明曰郑有备矣灭滑而还按灭而书入者不能有其地也
　　齐侯使国归父来聘
　　报二十八年公子遂之聘也遂聘齐已五年而后报者盖间晋防而有争伯之意
　　夏四月辛巳晋人及姜戎败秦师于殽
　　传晋原轸曰秦违蹇叔而以贪勤民天赞我也遂发命遽兴姜戎子墨衰绖夏四月辛巳败秦师于殽按春秋两国防兵例不书及此独称及者并有功也晋御其上戎亢其下故能败秦师非戎则晋虽角之而无犄之者矣杜注不同阵固非先儒又或谓并有怨则不书及戎与秦无怨惟晋命是从故书及其说亦不确五伯搂诸侯以伐诸侯岂皆并有怨哉晋襄亲将不称晋子而称晋人者伏兵掩击与两阵相对不同晋襄虽墨衰从军必不亲履险地也故称人秦下公羊无师字左氏谷梁俱有当从左谷
　　癸巳葬晋文公
　　狄侵齐
　　传因晋防也
　　公伐邾取訾娄秋公子遂帅师伐邾
　　传公伐邾取訾娄报升陉之役邾人不设备襄仲复伐之杜注鲁亦因晋防以凌小国
　　晋人败狄于箕
　　狄伐晋及箕晋师败之郤缺获白狄子吴氏澂曰秦晋同围郑秦私与郑盟而晋文不忍伐其师狄尝侵齐又围卫而晋文从其冦中国盖出亡在狄归国由秦皆尝受其恵也今晋襄绍伯惟恐伯威不立而伯业遂衰故汲汲焉墨衰从戎既败秦而又败狄也
　　冬十月公如齐十有二月公至自齐
　　张氏洽曰比事观之间晋而虐邾所以因齐聘而朝之以自托也按十年十五年如齐皆不致而此独致者事久则习且彼来聘而此徃朝有施报之义焉故不以为讳而告庙也
　　乙巳公薨于小寝
　　不终于路寝言即安之非正也
　　陨霜不杀草李梅实
　　晋人陈人郑人伐许
　　传讨其贰于楚也


　　春秋究遗卷七
<经部,春秋类,春秋究遗>
　　钦定四库全书
　　春秋究遗卷八
　　左庶子叶酉撰
　　文公
　　元年春王正月公即位
　　继正书即位史之常文即位者告庙临羣臣也何氏济川曰先谒宗庙明继祖也还之朝正君臣之位也事毕而反防服焉朱子曰易世传授国之大事当严其礼而王侯以国为家虽先君之防犹以为己之私服也
　　二月癸亥日有食之
　　不书朔史失之
　　天王使叔服来防葬
　　叔氏服名杜注以为字非也天子大夫例书名苏氏辙曰外卿防葬不书尊王使故特书之
　　夏四月丁巳葬我君僖公
　　天王使毛伯来锡公命
　　谷梁传礼有受命无来锡命来锡命非礼也案左氏传王使毛伯衞来锡公命衞毛伯名据此则旧史王使必皆书名而圣人削之以王之卿士不可无别于诸侯之卿士也望溪先生说信而有征矣
　　晋侯伐衞
　　传晋文公之末年诸侯朝晋衞成公不朝使孔达侵郑晋襄公既祥使告于诸侯而伐衞及南阳先且居曰效尤祸也请君朝王臣从师晋侯朝王于温先且居胥臣伐衞据此则伐衞乃晋大夫当书晋人而书晋侯者盖晋襄始以亲伐告诸侯故书晋侯从告辞也
　　叔孙得臣如京师
　　谢锡命也
　　衞人伐晋
　　传晋师围戚取之衞人使吿于陈陈共公曰更伐之我辞之衞孔达帅师伐晋按陈为衞谋不告以事大睦隣之道而乃称兵报伐其为谋也过矣
　　秋公孙敖防晋侯于戚
　　传晋侯疆戚田故公孙敖往防之按此为内大夫特防诸侯之始嗣是行父防齐侯于阳谷归父防齐侯于谷归父防楚子于宋叔弓防楚子于陈通此防为五而胡氏特发传于归父之下不知所谓
　　冬十月丁未楚世子商臣弑其君頵
　　传初楚子以商臣为太子既又欲立王子职而黜太子商臣商臣闻之告其师潘崇潘崇曰能事诸乎曰不能能行乎曰不能能行大事乎曰能冬十月以宫甲围成王王缢按弑君目世子者甚之也有君之尊有父之亲而忍动于恶着其为世子而其罪乃愈无所逃矣
　　公孙敖如齐
　　传穆伯如齐始聘焉礼也凡君即位卿出并聘践修旧好要结外援好事隣国以衞社稷忠信卑让之道也
　　二年春王二月甲子晋侯及秦师战于彭衙秦师败绩传殽之役晋人既归秦帅秦伯复使为政二年春秦孟明视帅师伐晋以报殽之役二月晋侯御之甲子及秦师战于彭衙秦师败绩晋人谓秦拜赐之师按不书秦师伐晋者未薄其城邑而逆与之战也以晋及秦者春秋以霸主内晋故以之主兵例也胡氏之说非
　　丁丑作僖公主
　　毛氏竒龄曰礼卒哭之明日以主祔庙是作主当在五月之后祔庙之前今僖公薨十五月而作主故传曰缓
　　三月乙巳及晋处父盟
　　传晋人以公不朝来讨公如晋夏四月己巳晋人使阳处父盟公以耻之按凡公与大夫盟皆讳公不书此盟则圣人尤以为辱故并公如晋不书称处父者盖深以处父之盟公恶晋非徒病大夫之与公抗而已故于处父特畧其辞以见义焉去其族所以専治晋也不地者盟于晋都也经书三月乙巳传称四月己巳经传必有一误
　　夏六月公孙敖防宋公陈侯郑伯晋士縠盟于垂陇传公未至六月穆伯防诸侯及晋司空士縠盟于垂陇晋讨衞故也陈侯为衞请成于晋执孔达以说望溪先生曰此外大夫防盟书名之始也由是而衡雍新城之赵盾承匡之郤缺皆以名见矣至宣十五年无娄之盟而齐高固亦以名见矣然自宣以前盟防书名者不过伯国之大夫而已列序诸国之大夫无有也至成十五年防吴于钟离则晋士燮齐高无咎宋华元衞孙林父郑公子輶皆列序焉盖大夫渐张旧史书之亦渐详而非春秋之法也以为褒贬所寓则义无所处矣按大夫渐张旧史书之渐详此论确不可易但所以书之渐详之故惜犹未之及耳据檀弓县子曰昔之大夫束脩之问不出竟今之大夫交政于中国盖大夫既张之后凡防盟侵伐之事昔以国书赴告于诸侯者今皆自以文告鲁史承其自所赴告之文而书之安得不以名见始而伯国之大夫自以文告继而列国之大夫尤而效之亦皆自以文告矣此书之所以渐详之故也此后侵伐称人者大都皆大夫间有卿将而称人者如七年令狐之战十二年河曲之战十四年晋人纳捷菑于邾之类盖仍以国书赴告故皆畧而称人以告文中只以侵伐某国告原不具将之名氏也成十五年防吴于钟离之后卿皆列序殆皆自以文相期防欤垂陇之防鲁卿在列不须告而士縠名者亦必自以文征盟故耳
　　自十有二月不雨至于秋七月
　　谷梁传歴时而言不雨者不忧雨也不忧雨者无志乎民者也
　　八月丁卯大事于太庙跻僖公
　　大事祫也合羣庙之主食于太庙升僖于闵之上左氏所谓逆祀也
　　冬晋人宋人陈人郑人伐秦
　　传晋先且居宋公子成陈辕选郑公子归生伐秦报彭衙之役卿不书为穆公故其说非也外大夫侵伐至文三年阳处父伐楚始以名见前此皆书人
　　公子遂如齐纳币
　　以防婚失礼故书先儒谓纳币不当使卿非也说详成八年宋公使华元来聘下
　　三年春王正月叔孙得臣防晋人宋人陈人衞人郑人伐沈沈溃
　　传以其服于楚也几民逃其上曰溃在上曰逃
　　夏五月王子虎卒
　　传王叔文公卒来赴吊如同盟礼也赵氏曰天子大夫无与诸侯盟之礼左氏乃曰礼也岂圣人之意乎
　　秦人伐晋
　　传秦伯伐晋济河焚舟取王官及郊晋人不出遂自茅津济封殽尸而还按取邑不书者二国之争亟矣边邑弹丸朝秦暮晋无关于胜负之数故畧而不详后仿此经书秦人而传称秦伯误
　　秋楚人围江
　　雨螽于宋
　　传坠而死也
　　冬公如晋十有二月己巳公及晋侯盟
　　晋人惧其无礼于公也请改盟公如晋及晋侯盟
　　晋阳处父帅师伐楚以救江
　　传冬晋以江故告于周王叔桓公晋阳处父伐楚以救江门于方城遇息公子朱而还杜注朱楚大夫伐江之师也闻晋师起而江兵解故晋亦还望溪先生曰此外大夫侵伐书名之始也自是而郤缺之伐蔡赵盾之救陈赵盾之侵崇皆以名见矣由是而宋华元郑公子归生衞孙免亦以名见矣然自宣以前侵伐书名者不过伯国之大夫与一二国之大夫而已列序诸侯之大夫无有也至成二年战于鞌内大夫四人并列而晋郤克衞孙良夫曹公子首皆列序焉盖大夫渐张旧史书之亦渐详而非春秋之法也以为褒贬所寓则义无所处矣按先生此论确不可易说见二年盟于垂陇下春秋书伐未有言其故者此独以救江书盖楚有弑君之罪晋不能讨而以救江伐楚故书其故以病晋之舎其大而事其细也然必上书伐楚乃疑于讨罪故必书其所为以示讥若襄三十年澶渊之防则本不疑于讨蔡而书其所为自当以公羊录伯姬之说为正不得执此以例彼
　　四年春公至自晋
　　夏逆妇姜于齐
　　传卿不行非礼也君子是以知出姜之不允于鲁也按贱逆不成其为娶夫人也故不书夫人微者例不见经故逆者不以名见惟逆者不以名见故其如齐不书春秋凡微者防葬只书葬某国某公不书如某国正与此类惟逆者不书如故不得不变逆女而曰逆妇姜盖上书如齐则据齐为文故曰逆女女者齐之女也上不书如齐则据逆者为文故曰逆妇姜此皆文法当然圣人初无所容心于其际也不书至以不告庙故不称氏者说详宣元年遂以夫人妇姜至自齐下
　　狄侵齐
　　汪氏克寛曰狄自箕之败至是始复侵齐以晋襄无攘却之谋而齐伯不绍故也
　　秋楚人灭江
　　晋侯伐秦
　　传围邧新城以报王官之役称晋侯胡氏以为贬非也君亲将则称爵
　　衞侯使俞来聘
　　汪氏克寛曰自孔达被执之后盖俞代之为政至三年春衞从晋伐沈四年晋人归孔达其夏衞侯朝晋至秋而来聘焉事大睦隣以安社稷或者皆出俞之谋欤
　　冬十有一月壬寅夫人风氏薨
　　风氏僖公之母庄公妾也其卒也书薨其葬称小君据实而书其为非礼不待贬絶而自见矣
　　五年春王正月王使荣叔归含且赗
　　王不称天者成妾母为夫人乱伦之甚失天理矣故不称天不书来者谷梁传不周事之用其说不确孔疏辨之甚详先儒又以为请之故亦非也请之何以不言来乎按珠玉曰含所以实口乗马曰赗所以送葬二事不同时荣叔正月自周来归含时成风尚未及葬期因留鲁俟葬临期归赗王使荣叔虽兼此二事然含己后期赗正济用王之恩礼尤重在赗故曰且赗见其所尤重也留鲁俟葬非始自周来也故不书来程子所谓春秋一字异必有义者此类是已恵公仲子之薨不见于经故归赗必举其所为之人此夫人新薨则归含赗为夫人不待言
　　三月辛亥葬我小君成风
　　妾母书葬盖祔也鲁礼之失自此始矣
　　王使召伯来防葬
　　使召伯来防葬较之归含赗更创见矣故王再不称天
　　夏公孙敖如晋
　　王含且赗又来防葬矣舍天王而谨事晋不待贬而恶自见
　　秦人入鄀
　　传鄀叛楚即秦又贰于秦夏秦人入鄀
　　秋楚人灭六
　　传六人叛楚楚成大心仲归帅师灭之
　　冬十月甲申许男业卒
　　六年春葬许僖公
　　夏季孙行父如陈
　　传臧文仲以陈衞之睦也欲求好于陈夏季文子聘于陈且娶焉
　　秋季孙行父如晋
　　传季文子将聘于晋使求遭防之礼以行其人曰将焉用之文子曰备豫不虞古之善教也求而无之实难过求何害按文子此时必已闻晋侯有疾故求遭防之礼若无故而为此过求所谓几千人而国不亡者将在此矣
　　八月乙亥晋侯驩卒
　　冬十月公子遂如晋葬晋襄公
　　杜注卿共葬事文襄之制
　　晋杀其大夫阳处父晋狐射姑出奔狄
　　传晋搜于夷使狐射姑将中军赵盾佐之阳处父至自温改搜于董易中军贾季怨阳子之易其班也而知其无援于晋也九月使续鞫居杀阳处父按杀阳处父者贾季而称国以杀公谷谓君漏言故罪累上非也凡两下相杀不志于春秋贾季之杀阳处父特两下相杀耳非春秋之所宜志而圣人志之者意不在于贾季也盖处父虽刚而失中然其易中军也使能利国不可谓私而贾季敢挟其易班之怨公行剚刄而无所忌谁秉国成取而肆诸市朝可矣乃赵盾竟纵其出奔不惟不正其擅杀之罪且使臾骈致其帑失刑如此尚何以为国乎故上称国杀而下即书晋狐射姑出奔狄盖以失其所以为国者病赵盾之纵贼也是时晋襄已卒必无以乱人而累其先君之理公谷之说既不足信胡氏又从而和之皆不得其解而强为之辞
　　闰月不告月犹朝于庙
　　按所谓颁朔者盖以一月中日之甲乙编为一书而颁于诸侯如今之时宪书也诸侯藏之祖庙每月之朔告于庙而受行之本当谓之告月传称告朔者以朔日而告文偶异耳胡氏之说穿凿不可从此年称闰不告月十六年称四不视朔者此与下犹朝于庙连文故称告月十六年见公之怠于政事故称视朔
　　七年春公伐邾三月甲戌取须句
　　传春伐邾间晋难也三月取须句寘文公子焉非礼也按僖公尝伐邾取须句而返其君矣邾复取之不知在何年不书者凡外取内城邑例不书讳之也
　　遂城郚
　　杜注因伐邾师以城郚郚鲁邑备邾难
　　夏四月宋公王臣卒
　　宋人杀其大夫
　　传昭公将去羣公子乐豫曰不可公族公室之枝叶也若去之则本根无所庇廕矣弗听穆襄之族帅国人以攻公杀公孙固公孙郑于公所按传既明言杀公孙固公孙郑矣而经何以不名盖国人因攻公而及其大夫大夫者君之股肱股肱见杀是将及君矣故大夫不名以杀之者原以其为大夫而杀之非私有仇于其人而杀之也此与曹杀其大夫不名同而所以不名者异彼称国杀自是史失其名此称人杀则以宋人与大夫对举为文见以贱害贵而义不关乎其人也
　　戊子晋人及秦人战于令狐晋先蔑奔秦
　　传晋襄公卒灵公少晋人以难故欲立长君使先蔑士防如秦逆公子雍秦康公送公子雍于晋穆嬴日抱太子以啼于朝曰先君何罪其嗣亦何罪舎适嗣不立而外求君将焉寘此宣子与诸大夫皆患穆嬴且畏偪乃背先蔑而立灵公以御秦师宣子曰我若受秦秦则賔也不受冦也既不受矣而复缓师秦将生心潜师夜起戊子败秦师于令狐按战而不书败者晋逆雍而秦纳之其势不当用大众晋师夜起一战遽奔虽败而不甚故不书秦师败绩既陈矣故书战令狐晋地故以晋主兵胡氏之说不确晋阳处父伐楚已以名见矣此赵盾帅师仍称人者义见垂陇下
　　狄侵我西鄙
　　间秦晋之争也
　　秋八月公防诸侯晋大夫盟于扈
　　传秋八月齐侯宋公卫侯陈侯郑伯许男曹伯防赵盾盟于扈晋侯立故也按春秋凡书诸侯皆前目后凡而外大夫防盟必书名独此诸侯前无目而从凡辞又不名晋大夫者以晋大夫主诸侯之盟也晋大夫何以主诸侯之盟是时晋襄甫卒主少国疑赵盾忠于为晋者也恐伯业不振诸侯生心欲示以盟主之尊以慑服之故遂以当国之权自予一切礼文仪节之间俨若晋侯之亲在行者不稍为贬损而使诸侯悉拱听约束此其心良苦而其事不可为训故春秋特正其为晋大夫而诸侯畧而不序盖以赵盾之僭为失其所以为大夫而诸侯之俯首帖耳惟其令之是从亦失其所以为诸侯也交讥之或曰文二年垂陇之盟晋襄既不在列则诸侯莫适为主亦必以士縠主之是晋大夫之主盟前此矣而见义于此何也士縠之主盟垂陇不过奉君命以行事耳若扈之盟则盾専之矣
　　冬徐伐莒
　　徐不称人义见徐人取舒下
　　公孙敖如莒涖盟
　　莒为徐所伐故来求援以修洮之盟公孙敖徃涖之
　　八年春王正月
　　夏四月
　　秋八月戊申天王崩
　　冬十月壬午公子遂防晋赵盾盟于衡雍
　　传晋人以扈之盟来讨冬襄仲防晋赵盾盟于衡雍按扈之盟公若果后至则不应与防矣春秋何以书公防衡雍之盟未必因来讨故
　　乙酉公子遂防雒戎盟于暴
　　杜注时雒戎将伐鲁公子遂不及复君故専命与之盟果尔则当书曰遂防雒戎盟于暴矣必两事皆受命故覆举公子遂
　　公孙敖如京师不至而复丙戌奔莒
　　传穆伯娶于莒曰戴已生文伯其娣声已生恵叔戴已卒又聘于莒莒人以声已辞则为襄仲聘焉冬如莒涖盟且为仲逆及鄢陵登城见之美自为娶之仲请攻之公将许之叔仲恵伯谏公止之使仲舎之敖反之复为兄弟如初八年秋襄王崩穆伯如周吊防不至以币奔莒从己氏焉按奔不书出者奉使而道奔也
　　螽
　　宋人杀其大夫司马宋司城来奔
　　传宋襄夫人襄王之姊也昭公不礼焉夫人因戴氏之族以杀襄公之孙孔叔公孙钟离及大司马公子卬皆昭公之党也按司马书官而不名者盖昭公欲去羣公子以致穆襄之族率国人攻公而杀其大夫然尚非六卿也至是又不礼于嫡祖母以致襄夫人因戴氏之族而杀其司马其位愈尊则其去君愈近始而不保其大夫继而并及其司马岌岌乎殆哉不至于孟诸之弑不止矣故前书宋人杀其大夫以宋人与大夫对举为文此复繋之以司马所以着其乱形之日甚而义不关乎其人也荡意诸来奔亦书司城者奔仅免于一死耳司城之书官与司马之书官其义正同抑病其救败之无术为不称乎其官也此又华孙来盟之所以书官与氏而不名欤
　　九年春毛伯来求金
　　不书王使未葬也与求赙同求金盖以共葬事
　　夫人姜氏如齐
　　出姜齐昭公女夫人父母在岁一归礼也何以书望溪先生曰以着变也夫人之归鲁也贵聘而贱逆至而不致敬嬴仲遂同心以搆祸夫人至是盖不安于鲁矣故志其出而并志其返也是他日君薨子弑夫人大归之端兆也
　　二月叔孙得臣如京师辛丑葬襄王
　　晋人杀其大夫先都
　　按左氏传夷之搜晋侯将登箕郑父先都而使士縠梁益耳将中军先克曰狐赵之勲不可废也从之先克又夺蒯得田故先都士縠箕郑父梁益耳蒯得杀先克不书先儒以为不告非也盾杀三大夫来告于鲁必坐以杀先克之罪不可谓不吿而不书者凡两下相杀不志于春秋以是为有司之事非王法之所寓也杀三大夫称晋人者杀之者赵盾故不可称国杀而以国法杀之又非两下相杀者比故书晋人以着生杀之柄之不自其君出也
　　三月夫人姜氏至自齐
　　晋人杀其大夫士縠及箕郑父
　　箕郑父书及者贾氏逵云非首谋按六年夷之搜晋侯将登箕郑父先都注云登之于上军也七年令狐之战箕郑父将上军则是箕郑父已登矣故杀先克非首谋
　　楚人伐郑公子遂防晋人宋人衞人许人救郑
　　楚称人者胡氏以为贬非也按左氏传范山言于楚子曰晋君少不在诸侯北方可图也楚子师于狼渊以伐郑杜注陈师狼渊为伐郑援则是楚子本未尝亲将以伐郑也故称楚人四国皆卿称人者左氏传以为惩不恪亦非也自宣以前防伐防盟未有列序大夫之名者
　　夏狄侵齐
　　秋八月曹伯襄卒
　　九月癸酉地震
　　冬楚子使椒来聘
　　庄公二十三年第书荆人来聘此称楚子者盖楚至是已复楚之旧号故也凡来聘必书爵秦伯之使术吴子之使札与此同义
　　秦人来归僖公成风之襚
　　秦称人者凡外诸侯之事舎防盟征伐及遣聘外概称人来者使人来也不书使某者其人微也僖公成风之襚者两襚并致不可以成风及僖公又不可以僖公及成风故列序而先僖公者夫死从子之义也或谓僖公薨已十年不应归襚不知成风之薨亦已五年矣成风可归襚僖公独不可归襚乎且恵公仲子之赗未有以为専赗仲子者何独于此而疑之
　　葬曹共公
　　十年春王三月辛卯臧孙辰卒
　　夏秦伐晋
　　凡伐国或称君或称大夫或称师或称人者其恒也而此年秦伐晋成公二年郑伐许昭十二年晋伐鲜虞独称国先儒以为号举望溪先生曰非也其事同时相次而独于一役贬则其异于前后者何也盖秦晋郑许晋狄之战亟矣又二国之私而与诸侯无与也或赴告不及传闻畧不知其主兵者为君为大夫又不知其师之众寡则第书某国加兵于某国而已
　　楚杀其大夫宜申
　　宜申谋弑而不以讨贼书者狱疑而不敢定也胡氏谓以商臣故果尔则齐商人之见弑也何一同于弑君之恒辞乎
　　自正月不雨至于秋七月
　　谷梁传歴时而言不雨者不闵雨也不闵雨者无志乎民者也
　　及苏子盟于女栗
　　诸侯不当与王臣盟故讳公不书与盟于翟泉不书公同义王人称子自此始盖是时大夫张晋卿盟防册书皆以名见而不复称人则王朝之卿无转称王人及斥其行次之理故特为是称以尊异之至成公八年天子使召伯来赐公命仍以行次称者上书天子使故下不可以子称也
　　冬狄侵宋
　　楚子蔡侯次于厥貉
　　传陈侯郑伯防楚子于息冬遂及蔡侯次于厥貉将以伐宋宋逆楚子劳且听命遂道以田孟诸按不书伐宋者未成乎伐也宋陈郑皆从而特书蔡者陈郑从楚而来宋以逆楚而至其与楚子期防次于厥貉而共谋伐宋者惟蔡而已春秋只据实而书非谅三国之不得已也胡氏之说非
　　十有一年春楚子伐麇
　　厥貉之防麇子逃归故伐之楚书君将自此始
　　夏叔仲彭生防晋郤缺于承筐
　　传谋诸侯之从于楚者杜注九年陈郑及楚平十年宋听楚命
　　秋曹伯来朝
　　公子遂如宋
　　传襄仲聘于宋且言荡意诸而复之因贺楚师之不害按荡意诸来奔而其归不书者归而无救于宋乱故轻其事而不书也十六年宋昭被弑传称荡意诸死之而经亦削之者春秋时弑君者三十有六其君大都以无道遘祸惟宋昭即位之初以欲去羣公子而致杀其大夫继又以无礼于襄夫人而致杀其司马羣公子皆公子鲍之党襄夫人淫行虽不为所礼亦别无甚不孝之事二者皆不当以无道之罪坐之乃公子鲍输粟贷民卒使一国之人胥懐小恵而忘大义甘从指嗾不至于攻而杀之不止者以公轻虑浅谋其于羣公子及襄夫人处之不得其道故耳观其临命之时自以为不能其大夫至于君祖母以及国人其语亦良可悲矣圣人心伤其事故大书屡书终之以宋人弑其君杵臼虽事由王姬以朱子纲目书后魏冯太后弑其君之文例之其狱当有所归而只以众乱而无主名为文者盖伤宋昭之狷隘少容自贻伊戚而着其祸之至如此其酷者示天下以干母之蛊不可贞之道也圣人旣欲以宋昭垂戒而非为宋昭讨贼则荡意诸之死自不得不从略义固各有所取焉尔乃胡氏谓意诸知国人之将弑其君而不能止坐待其及而死之故不得与死于其职者比果如其说则如荀息之死亦知里克之将为难而不能止者也春秋何不以为匹夫匹妇之谅削之而不书乎
　　狄侵齐
　　冬十月甲午叔孙得臣败狄于咸
　　传鄋瞒侵齐遂侵我叔孙得臣追之冬十月败狄于咸获长狄侨如以命宣伯
　　十有二年春王正月郕伯来
　　按传称郕太子来奔而经称郕伯者盖公以诸侯逆之史若以世子书是显著公之失矣春秋为尊者讳故书郕伯
　　杞伯来朝二月庚子子叔姬卒
　　传杞桓公来朝始朝公也且请絶叔姬而无絶昏公许之二月叔姬卒不言杞絶也按成公五年杞叔姬来归其见絶与此叔姬同而八年冬十月书杞叔姬卒何以不絶之于杞也且此叔姬来归何以不见于经当是嫁而未庙见因疾甚妇人之性当伏枕危殆之际尤恋恋于母家抑或欲就医药以庶几其万一之救杞伯不忍拂其意故假来朝之名送之归鲁不幸而卒遂订后姻耳惟未庙见不成其为妇故不系杞非絶之也但此年书子叔姬卒逾二年又书齐人执子叔姬不应同为文公女而有两叔姬也先儒谓此年叔姬以庚子卒误衍一子字然考公谷经文皆书子叔姬断无三传皆误之理殆如叔夜叔夏之类以二姬孪生故皆称叔姬欤其所以称子者未庙见不成其为妇既不系杞若但称叔姬则与女之未嫁者无别矣故称子叔姬此与嗣君未逾年即位者称子其义正同诸侯未即位既可称子而示其未成君矣则夫人未庙见何不可称子而示其未成妇乎
　　夏楚人围巢
　　传羣舒叛楚夏楚令尹子孔执舒子平及宗子遂围巢
　　秋滕子来朝
　　传亦始朝公也
　　秦伯使术来聘
　　秦君臣始并见
　　冬十有二月戊午晋人秦人战于河曲
　　传秦为令狐之役伐晋取覊马晋人御之从秦师于河曲臾骈请深垒固军以待之秦人欲战秦伯问士防曰若何而战对曰赵有侧室曰穿好勇而狂若使轻者肆焉其可十二月戊午秦军掩晋上军赵穿追之不及反怒将独出乃皆出战交绥秦行人夜戒晋师明日请相见臾骈曰将遁矣薄诸河必败之胥甲赵穿当军门呼曰薄人于险无勇也乃止秦师夜遁按战不书及者春秋书战以受兵之国主兵例也据传称秦伐晋晋固为受兵之国矣然秦取覊马而退晋师从之直至河曲则两国边界一彼一此相加以兵而交受其害非彭衙令狐比也故不书及赵盾将称人说见二年盟于垂陇下
　　季孙行父帅师城诸及郓
　　杜注郓鲁莒所争者以其逺逼外国故帅师城之
　　十有三年春王正月
　　夏五月壬午陈侯朔卒
　　邾子蘧蒢卒
　　传邾文公卜迁于绎史曰利于民而不利于君邾子曰苟利于民孤之利也遂迁于绎五月卒君子曰知命
　　自正月不雨至于秋七月
　　义与二年十年同
　　世室屋壊
　　左氏经文作太室杜注太庙之室公羊作世室壊必更作不书者常事不书
　　冬公如晋衞侯防公于沓
　　请平于晋也
　　狄侵衞
　　十有二月己丑公及晋侯盟公还自晋郑伯防公于棐亦请平于晋也
　　十有四年春王正月公至自晋
　　邾人伐我南鄙叔彭生帅师伐邾
　　传邾文公之卒也公使吊焉不敬邾人来讨伐我南鄙故恵伯伐邾
　　夏五月乙亥齐侯潘卒
　　春秋于外诸侯之葬鲁不防即不书此常例也独齐侯潘卒不书葬则别有故盖昭公卒舎立四月而被弑昭公尚未及葬期舎弑而子叔姬即被执盖商人恶鲁与舎婚故并执单伯以辱鲁昭公之葬鲁即遣使者往商人必不使防不防故不书此与陈哀公之书葬其义正可以参互得之彼以楚听鲁使者防葬故书葬此以商人不听鲁使者防葬故不书葬皆旧史之文圣人不得而易之也不然鲁于齐君之葬无不防者独潘之卒乃无故而废防纪岂情也哉
　　六月公防宋公陈侯衞侯郑伯许男曹伯晋赵盾癸酉同盟于新城
　　传同于楚者服且谋邾也杜注谋捷菑同盟义见庄十六年盟幽下
　　秋七月有星孛入于北斗
　　公至自防
　　晋人纳捷菑于邾弗克纳
　　传邾文公元妃齐姜生定公二妃孝姬生捷菑文公卒邾人立定公捷菑奔晋晋赵盾以诸侯之师八百乗纳捷菑于邾邾人辞曰齐出貜且长宣子曰辞顺而弗从不祥乃还公羊传弗克纳何大其弗克纳也按晋人左氏传谓赵盾公羊谓郤缺谷梁谓郤克三人皆尝以名见矣而人之者义见垂陇下抑或以传闻异辞圣人故疑而缺之欤捷菑不系邾明其不当立也弗克纳者着其纳所不当纳以义折之即不能不废然而返盖以伯令不行于小国而病晋人之轻举也公羊云云于圣人语气似不甚恊
　　九月甲申公孙敖卒于齐
　　齐公子商人弑其君舎
　　传子叔姬妃齐昭公生舎叔姬无宠舎无威公子商人骤施于国而多聚士尽其家贷于公有司以继之夏五月昭公卒舎即位秋九月商人弑舎按舎即位才四月而商人弑之称君者未逾年第不可以爵称耳君臣之分则已定故正其为君以着弑之者之罪也商人称公子盖已为大夫故
　　宋子哀来奔
　　高哀何以称子贤之也司马司城皆书官此独不书官者位非六卿孟诸之祸于彼无责焉尔
　　冬单伯如齐齐人执单伯
　　单伯庄元年见经至今已八十余年必非一人或其子若孙欤齐称人者执诸侯大夫例称人不称行人者本非聘问之使故也
　　齐人执子叔姬
　　按左氏传以子叔姬为齐君之母既弑其君又执其君之母商人之恶极矣春秋必异文以着其罪不当仅以执子叔姬书公羊传单伯之罪何道淫也恶乎淫淫乎子叔姬何注时子叔姬当为齐夫人使单伯送之据此则子叔姬非舎之母乃舎之夫人其说似得其实但舎弑在九月春秋书冬单伯如齐乃遣使在冬非至齐之日在冬也齐鲁相去不逺舎既弑而遣使送女必无此理叔姬归齐当在昭公未卒之前甫至齐而昭公卒舎在谅闇中未庙见旋即被弑鲁因舎既弑而叔姬无所从故遣单伯往请商人恶鲁与舎婚单伯至适触其怒遂并叔姬执之此当日之情实也道淫之说不足信商人执君夫人无礼已甚然其罪固无加于弑君也故春秋只据实而书文无加贬两事故覆举齐人内女有变则书归叔姬被执其归应书而不书者未庙见不成乎其为归也故不书其称子者说详下齐人来归子叔姬下
　　十有五年春季孙行父如晋
　　传为单伯与子叔姬故也杜注欲因晋请齐
　　三月宋司马华孙来盟
　　按华孙之所以来盟者是时宋公子鲍弑械已成宋昭孤立其势甚危华孙忠于公室者也故孙氏觉谓其惧隣国因间以谋其国特来盟以结好而纾难是固然矣然其意不在鲁也考十三年传称公如晋朝衞侯防公于沓公还郑伯防公于棐皆因公请平于晋郑子家至赋鸿雁欲公逺行还晋以安恤之则公之睦于晋可知矣华孙之来盖欲因鲁以求晋冀结覇国之援以潜消其肘腋之变也前司城子哀来奔当亦此意不然鲁为自守之国不但不可以持危定倾之义望之并所谓因间以谋其国者鲁亦断无此事乃奔者奔盟者盟皆不于他国而于鲁也何为乎至华孙之所以不名者盖司马主兵之官位尊权重当危乱之时诚竭其股肱之力辅其君以和其民上有以囘襄夫人之心下有以散公子鲍之党则转危为安非遂无可措手之处乃心有余而智不足徒仆仆焉不惮行李之往来以庶几于将伯之助此其为谋之不臧不待智者而知其多此一盟矣故春秋特书其官而不以名见盖着其为司马宜若可以有为而以其救败之无术伤孟诸之祸之将及也岂如左氏贵之之说哉杀与来奔第书官此系以华孙者前书杀其大夫司马矣此又一司马也故特书华孙以别之其不别之以其名何也义不关乎其人本当与公子卬荡意诸一例第书其官而不名因嫌与前司马相混故不得不有以别之然若别之以其名则书其官之义转晦故特系之以华孙而仍不以名见此圣人之文所为至当而不可易者欤不书使者说具闵二年齐高子来盟下
　　夏曹伯来朝
　　齐人归公孙敖之防
　　不书来者盖齐人但置诸境上其家取而殡之也
　　六月辛丑朔日有食之鼓用牲于社
　　单伯至自齐
　　公羊传大夫不致此致者喜祸患解也
　　晋郤缺帅师伐蔡戊申入蔡
　　传新城之盟蔡人不与郤缺以上军下军伐蔡以城下之盟而还谷梁注伐入两举者伐而不即入也
　　秋齐人侵我西鄙
　　季孙行父如晋
　　以齐人侵我西鄙告晋也
　　冬十有一月诸侯盟于扈
　　传冬十一月晋侯宋公衞侯陈侯蔡侯郑伯许男曹伯盟于扈防新城之盟且谋伐齐齐人赂晋侯故不克而还于是有齐难是以公不防按晋自文襄以后凡诸侯之防盟未有诸侯自为之而晋不与者而晋灵方防不在诸侯故其在位十四年凡防盟从不亲行此年盟于扈十七年防于扈必仍以赵盾主之无疑乃七年书公防诸侯晋大夫盟于扈而此及十七年独称诸侯并不书晋大夫者先儒或以七年防盟虽以赵盾主之而犹列序于下此及十七年盟防则以赵盾主之而且列序于上矣春秋谨名分列序于下犹可言也列序于上不可言矣故没而不书其说非也春秋序防盟从不以大夫先诸侯以当日本无其事也赵盾虽専晋然亦何至防扈若此乎经之所以不书晋大夫而诸侯不序者盖赵盾因前此在扈以大夫而主诸侯之盟其体旣有所不顺又当主少国疑之日陈蔡郑宋同时而折于楚文襄之伯业几于不振故十四年新城之盟复书同盖盾亦自知前此主盟之失又惧伯业之不振故特举久旷不行之典以明其谦也然其礼虽较杀而大夫主盟之实如故也终嫌于逼上而恐诸侯生心故此年盟于扈十七年防于扈其征召诸侯之文皆以晋侯亲行为词及后虽盾主其事而其着于策书而藏在盟府者仍以晋侯列序诸侯之上而盾并不以名见盖为此掩耳盗铃之计欲以晋侯借口而使天下不得而议其僭也左氏传所以谓晋侯亲之者以此圣人于此使复如七年书晋大夫则赵盾本不以名见鲁史旧文圣人不得而易之也然赵盾又实假其君之名以主其事若竟以晋侯书则其假窃専擅之罪无由着矣故惟有没赵盾不书而诸侯则畧而不序以发疑端而见情实此圣人之文所为游夏不能賛一辞者也左氏谓此年及十七年扈之盟皆不序诸侯以病晋侯之不能讨贼亦不确贼之讨不讨不以诸侯之序不序异义也盟主大合诸侯而不能讨贼列序之其罪不更着乎不书同盟者盖自庄二十七年盟幽之后盟不称同者已久前新城之盟复书同者特赵盾自悔其主盟之失故复用其礼以明谦耳非常典也至是以晋侯借口遂侈然而仍以盟主自居矣
　　十有二月齐人来归子叔姬
　　叔姬称子者先儒谓时君之女称子然内女之见经者多矣岂皆先君之女而此独别之以子耶其他犹不可考如成九年书伯姬归于宋不称子若以伯姬为先君之女则必宣公女审矣考宣公五年书齐高固来逆子叔姬以行次论之伯姬必叔姬之姊又审矣高固所逆之叔姬在宣公时既以称子而决其为宣公女伯姬在成公时又以不称子而决其亦为宣公女乃妹嫁已二十余年而其姊始嫁揆之情理当不其然故伯姬为成公女无疑伯姬为成公女在成公时而不称子则凡称子者必非以其为时君之女也又何疑乎然则叔姬何以称子也按小戴记曾子问曰女未庙见而死则如之何孔子曰不迁于祖不祔于姑壻不杖不菲不次归葬于女氏之党示未成妇也又曾子问曰取女有吉日而女死则如之何孔子曰壻齐衰而吊既葬而除之夫死亦如之据此有吉日而夫死既与女死同则女未庙见而夫死其为不成妇也亦当与女死同今叔姬未庙见而舎被弑不成其为妇固不可云齐人执其君夫人也若云齐人执我叔姬则又以叔姬属之于鲁而与女之未嫁者无以异故称子叔姬盖着其子而不妇不妇云者疑于为妇之词其为己嫁之女亦遂不待别白而自见矣然则宣公五年齐高固所逆之叔姬经亦以子称者何按高固所逆之叔姬杜注以为宣公女然据传称公如齐高固使齐侯止公而请叔姬云云则高固之欲与鲁婚其意専在于叔姬耳若叔姬果宣公女高固不应无端相慕悦若此且高固齐之贵卿是时鲁方事齐以礼相求必不见拒何必使齐侯止公以强之也盖此年齐人所归之叔姬即高固所逆之叔姬也姬在齐日久公羊道淫之说虽不足信然必有所以致此恶声者高固乃申公巫臣之流故必欲娶之而又恐鲁以故君之夫人为辞故使齐侯止公而强委禽焉圣人深恶其事故大书屡书四叔姬皆从嫁而未庙见者之称盖特着其前后之为一人非宣公时别有一叔姬也于是高固之贪恋美色虽干犯名义而不顾叔姬之甘从二夫不能以死自矢并齐鲁二君之均有所失者其责遂皆无所逃此春秋笔削之义固非游夏之所能赞者欤称齐人者春秋于外诸侯之事凡若此类皆称人以义不系乎其爵也
　　齐侯侵我西鄙遂伐曹入其郛
　　传齐侯侵我西鄙谓诸侯不能也遂伐曹入其郛讨其来朝也遂者继事而加甚之辞义见僖六年诸侯遂救许下
　　十有六年春季孙行父防齐侯于阳谷齐侯弗及盟传春及齐平公有疾使季文子防齐侯于阳谷齐侯弗肯曰请俟君间
　　夏五月公四不视朔
　　传疾也按诸侯每月必告朔听政谓之视朔前书不告月此书不视朔者以公疾不能听政也
　　六月戊辰公子遂及齐侯盟于郪丘
　　传公使襄仲纳赂于齐侯故盟于郪丘
　　秋八月辛未夫人姜氏薨
　　毁泉台
　　传有蛇自泉宫出入于国如先君之数秋八月声姜薨毁泉台按毁台与筑台异而春秋必书者讥其惑于蛇妖而不知死生之有命也
　　楚人秦人巴人灭庸
　　传楚大饥戎伐其西南至于阜山又伐其东南至于阳丘庸人帅羣蛮以叛楚麇人率百濮聚于选将伐楚于是申息之北门不启楚人谋徙于阪高蒍贾曰不可我能往冦亦能往不如伐庸乃出师旬有五日百濮乃罢使庐戢黎侵庸及庸方城庸人逐之又与之遇七遇皆北庸人曰楚不足与战矣遂不设备楚子乗驿防师于临品分为二队子越自石溪子贝自仭以伐庸秦人巴人从楚师羣蛮从楚子盟遂灭庸按灭庸者子越子贝也故称楚人
　　冬十有一月宋人弑其君杵臼
　　传宋公子鲍礼于国人襄夫人助之施昭公无道夫人将使公田孟诸而杀之冬十一月昭公田孟诸未至夫人王姬使帅甸攻而杀之按宋昭甫立即欲去羣公子又不礼于襄夫人以致骨肉之间狡焉思逞于是司城惧祸而出奔于前子哀复洁身而行遯于后其乱亡之象岌岌乎不可以终日矣至是而果为国人所弑通前后文观之一则曰宋人杀其大夫再则曰宋人杀其大夫司马终之曰宋人弑其君杵臼是何宋人之好乱乎公非甚无道之主而祸机之屡发而卒莫之救也遂至于此书之重而词之复圣人之情可见矣
　　十有七年春晋人衞人陈人郑人伐宋
　　传晋荀林父衞孔达陈公孙宁郑石楚伐宋讨曰何故弑君犹立文公而还卿不书失其所也按宣公以前防伐防盟未有列序大夫之名者
　　夏四月癸亥葬我小君声姜
　　传有齐难是以缓
　　齐侯伐我西鄙
　　杜注西当为北盖经误
　　六月癸未公及齐侯盟于谷
　　传襄仲请盟六月盟于谷杜注晋不能救故请服
　　诸侯防于扈
　　传晋侯搜于黄父遂复合诸侯于扈平宋也诸侯不序义见盟于扈下
　　秋公至自谷
　　特防参盟不致而防齐致者齐甫伐我北鄙不得已而请服有戒心焉故致也后凡防齐而致义皆仿此
　　冬公子遂如齐
　　十有八年春王二月丁丑公薨于台下
　　薨不于路寝非正也于台下抑又甚矣或谓因陨而毙
　　秦伯防卒
　　夏五月戊戌齐人弑其君商人
　　传齐懿公之为公子也与邴歜之父争田弗胜及即位乃掘而刖之而使歜仆纳阎职之妻而使职骖乗夏五月公游于申池二人乃谋弑公纳诸竹中归舎爵而行按弑君称人者其人微也商人弑君之贼然既以贼为君矣则弑弑君之贼者不得借名以贳其罪故曰春秋成而乱臣贼子惧
　　六月癸酉葬我君文公
　　秋公子遂叔孙得臣如齐
　　二卿并书者按传称恵公立故且拜葬两事故并命非相为介也故并书
　　冬十月子卒
　　子卒而不地辨详庄三十二年子般卒下不名者先君既葬故不日者变由敬嬴仲遂秘不可详　按叔仲彭生传称仲以君命召入杀而埋之马矢之中而经不书其卒望溪先生曰内大夫之卒必书大夫国体也有生无所见而卒书者矣未有生见于经而卒不书者而桓庄之间五十年如翚如柔如单伯如溺如结其逆女防盟帅师大书特书而卒则无见焉盖隠之大夫而臣于桓则背君也桓所建置则党贼也故凡隠之大夫而臣于桓桓之大夫而死于庄之世者皆不书其卒以示为王法所不容也至庄三十二年而后书牙之卒则庄之大夫也然则叔彭生之卒不见于经何也此义之变也使纪外事当书公子遂弑其君赤及其大夫彭生而为国讳恶不敢然也子之弑不书而第书叔生之卒则习其读者以为内大夫卒之常词而狥君之迹隐矣故反削其卒而不书此即君薨不地葬而不书之义也内大夫卒无不书而桓之大夫不书宣之大夫得罪于先君者卒皆书而狥君者不书皆所以发疑端见情实也安知非旧史本不书乎为旧史者非明于春秋之法也再世而不录大夫之卒史无是法也彭生之事非讳而书卒即诬而书刺耳以是知孔子削之也
　　夫人姜氏归于齐
　　传文公二妃敬嬴生宣公敬嬴嬖而私事襄仲宣公长而属诸襄仲仲见于齐侯而请之齐侯新立而欲亲鲁许之冬十月仲杀恶及视而立宣公夫人姜氏归于齐大归也将行哭而过市曰天乎仲为不道杀适立庶市人皆哭鲁人谓之哀姜杜注所为出姜不允于鲁
　　季孙行父如齐
　　张氏洽曰告宣公之立按宣十八年行父云使我杀适立庶以失大援者仲也夫则子赤之弑宣公之立行父实与闻乎故故经书行父如齐于夫人大归之后其罪不待贬絶而自见矣
　　莒弑其君庶其
　　传莒纪公生太子仆又生季佗爱季佗而黜仆且多行无礼于国仆因国人以弑纪公以其寳玉来奔纳诸宣公公命与之邑季文子使司冦出诸境按弑庶其者仆也春秋乃以国举盖仆以其寳玉来奔必以国乱君弑为辞而公且命与之邑其不以仆为弑君之贼可知矣鲁史承而书之必曰莒人弑其君圣人修之欲仍其旧则失实欲正其失则国恶又不可不讳故悬狱而不敢有所归第书其国有是事而已此春秋所以为谨严欤











　　春秋究遗卷八
<经部,春秋类,春秋究遗>
　　钦定四库全书
　　春秋究遗卷九
　　左庶子叶酉撰
　　宣公
　　元年春王正月公即位
　　继弑君而书即位以其与闻乎故也抑与蔡景许悼二公之书葬有同义焉説详桓元年公即位下
　　公子遂如齐逆女
　　以丧婚急于结齐好以定其位也
　　三月遂以夫人妇姜至自齐
　　遂不称公子承上文从省成十四年书侨如以夫人妇姜氏至自齐不覆书叔孙与此同义妇者杜注有姑之辞按成夫人称妇姜氏而文四年出姜及此年宣夫人皆但称妇姜而不称氏胡氏谓夫人亦预有贬焉非也夫人在室决无预贬之理且不书氏何足以示贬乎葢婚礼父命之无父则母命之虽天子诸侯亦不自主婚所以养防逺耻也文宣二公皆娶在即位后其必称母命以命使者无疑既称母命则为之母者即当以义正其子而文之在防纳币又逆不使卿宣以丧婚皆失礼之大者乃竟听其违礼而行坐视其子之失而不救为人母之道顾如是乎为人母之道未尽何以为人姑故两夫人皆但称妇姜而不称氏与书葬小君不称氏其义正可以参互得之葢称氏者其语轻不称氏者其语重邦君之妻君称之曰夫人故上称夫人据公以为文也其下即称氏语从轻尊君也若上称小君据臣子以为文也其下即不称氏语从重尊夫人也二夫人称妇是据姑为文宜称氏而不称氏者重其妇使不为其姑所厌所以着其姑之不足为姑以示讥也岂如胡氏云云乎先儒又或谓妾姑则不氏出姜之不氏以成风宣夫人之不氏以敬嬴其説尤不确成风乃僖公母非出姜姑也何梦梦耶
　　夏季孙行父如齐
　　传纳赂以请防杜注宣公簒立未列于防故以赂请之
　　晋放其大夫胥甲父于衞
　　传晋人讨不用命者杜注文十二年战河曲不肯薄秦于险正义按彼传赵穿与同罪于时赵盾为政穿见晋君之壻或本罪轻于胥甲故得无咎
　　公防齐侯于平州
　　季孙请之以定公位也不致者特防例不致説具闵元年盟于落姑下
　　公子遂如齐
　　拜成也
　　六月齐人取济西田
　　所谓纳赂以请防者即赂以济西田也上书公防齐侯于平州下书齐人取济西田其事之情实显然可见桓公元年上书公防郑伯于垂下书郑伯以璧假许田与此正相类但彼乃郑伯胁取鲁田此则鲁自纳赂以请防耳
　　秋邾子来朝
　　楚子郑人侵陈遂侵宋
　　传宋人弑昭公晋荀林父以诸侯之师伐宋又防诸侯于扈将为鲁讨齐皆取赂而还郑穆公曰晋不足与也遂受盟于楚陈共公之卒楚人不礼焉陈灵公受盟于晋故楚人郑人侵陈遂侵宋按称郑人者君不在行故楚师本为陈起因陈而及宋书曰遂者葢继事而加甚之词也
　　晋赵盾帅师救陈
　　传称救陈宋经不书救宋者先儒以宋有弑君之罪不当救故不书非也葢陈被楚师即以告晋晋起师赴之至郑而楚师已觧遂驻师棐林防诸侯以伐郑本未尝救宋也传所以兼称救宋者以两国皆被楚侵故类及之耳其实晋师本以救陈而起非为救宋而起故经不书救宋若以宋有罪不当救而救据实而书其失不更着乎
　　宋公陈侯衞侯曹伯防晋师于棐林伐郑
　　不曰防赵盾而曰防晋师者胡氏谓使列序诸侯而防晋赵盾则臣疑于君不可以训此即公羊君不防大夫之説其实非也葢书防晋师则专防伐也若书防赵盾则似与盾先行防礼而后伐矣其不曰晋赵盾帅师救陈遂防宋公陈侯衞侯曹伯于棐林伐郑而以诸侯防晋师为文者晋师先在棐林故也左氏传楚蒍贾救郑遇于北林囚晋觧扬晋师乃还楚救不书者楚与鲁不亲郑既从楚即自外于中国凡楚救皆不以告故不书襄十年书楚救者公会伐不须告故
　　冬晋赵穿帅师侵崇
　　传晋欲求成于秦赵穿曰我侵崇秦急崇必救之吾以求成焉冬赵穿侵崇秦弗与成
　　晋人宋人伐郑
　　传以报北林之役于是晋侯侈赵宣子为政骤谏而不入故不竞于楚按伐郑者为宋也故独与宋连兵传无宋人殆传闻之误
　　二年春王二月壬子宋华元帅师及郑公子归生帅师战于大宋师败绩获宋华元
　　传郑公子归生受命于楚伐宋宋华元乐吕御之二月壬子战于大宋师败绩囚华元获乐吕按不先书伐者敌未薄而逆与之战也以宋及郑者郑受楚命伐宋宋受兵故以宋为主例也客主皆将尊师众故并书帅师韩之战获晋侯不书晋师败绩君重于师也此获宋华元先书宋师败绩将与师并重也与君将则止目君大夫将则书某帅师同义
　　秦师伐晋
　　传以报崇也遂围焦
　　夏晋人宋人卫人陈人侵郑
　　传晋赵盾救焦遂自阴地及诸侯之师侵郑以报大之役楚鬭椒救郑赵盾曰彼宗竞于楚殆将毙矣姑益其疾乃去之按卿皆称人者大夫防伐至成二年战于鞌始列序前此皆称人楚救不书者义见元年伐郑下
　　楚子伐陆浑之戎
　　陆浑近在王都之内而楚子伐之先儒以为窥周室之渐非也伊雒之有戎晋迁之也殆以其为晋之爪牙而伐之耳昭公十三年晋荀呉帅师灭陆浑之戎亦以其贰于楚故则楚之伐戎不得蔽以窥周室之罪也审矣
　　夏楚人侵郑
　　传晋侯伐郑及郔郑及晋平士会入盟夏楚人侵郑郑即晋故也按郑及晋平不书胡氏以为与郑非也春秋凡郑与晋楚平皆不书所以然者春秋因史作经凡事之首尾不必备圣意只欲着晋楚之争郑耳至郑及晋楚平乃战事之首尾固春秋之所不必备其辞者也先儒又或谓春秋但书其见侵伐于此则其受盟于彼也不待言亦不得其觧而从为之辞
　　秋赤狄侵齐
　　赤狄始见经
　　宋师围曹
　　传宋文公即位尽逐武穆之族武穆之族以曹师伐宋秋宋师围曹按曹师伐宋不书者讳武穆之族以之不以告故不书
　　冬十月丙戌郑伯兰卒
　　葬郑穆公
　　四年春王正月公及齐侯平莒及郯莒人不肯公伐莒取向
　　莒郯二国相怨故公及齐侯共平之称莒人者春秋于外诸侯之事凡若此类皆称人
　　秦伯稻卒
　　夏六月乙酉郑公子归生弑其君夷
　　郑灵公怒公子宋无礼欲杀之子公与子家谋先子家不可反谮子家子家惧而从之夏弑灵公按欲弑灵公者公子宋也归生特从之耳乃以归生为首恶者葢宋虽首谋而归生位尊权重其力足以为恶宋则无是力但能劝人作逆耳所谓从之者谓听从其谋不可作胁从之从觧故十年传载讨幽公之乱斲子家之棺而逐其族则当时固有以断斯狱矣望溪先生曰宋之谮得行于君则尝鼋之憾已释而归生惧谮则与君相搆之隙转萌于归生故知弑者归生也
　　赤狄侵齐
　　秋公如齐公至自齐
　　公如必致史之常文
　　冬楚子伐郑
　　传郑未服也杜注前年楚侵郑不获成故曰未服君将称君例也胡氏之説非
　　五年春公如齐
　　传公如齐高固使齐侯止公请叔姬焉
　　夏公至自齐
　　公如必致常也左氏以为书过非
　　秋九月齐高固来逆子叔姬
　　説详文十五年齐人执子叔姬下
　　叔孙得臣卒
　　杜注不书日公不与小敛张氏洽曰缺文也
　　冬齐高固及子叔姬来
　　传反马也礼嫁女留其送马谦不敢自安于夫家若被出弃则将乗之而归也及庙见成妇乃遣使反马按叔姬嫁未久而高固遽与之偕来葢溺于色而惟叔姬之命之是听也观此则谓高固乃申公巫臣之流益信
　　楚人伐郑
　　楚人于是三至郑矣荀林父救郑不书者不以告故
　　六年春晋赵盾衞孙免侵陈
　　传陈即楚故
　　夏四月
　　秋八月螽
　　冬十月
　　传楚人伐郑取成而还杜注九年十一年传所称厉之役葢在此
　　七年春衞侯使孙良夫来盟
　　传孙桓子来盟始通且谋防晋也
　　夏公防齐侯伐莱秋公至自伐莱
　　传凡师出与谋曰及不与谋曰防此即内为志曰及外为主曰防之説也辨见桓十六年公防宋公衞侯陈侯蔡侯伐郑下书至者用兵于莱故
　　大旱
　　冬公防晋侯宋公衞侯郑伯曹伯于黑壤
　　传晋侯之立公不朝焉又不使大夫聘晋人止公于防盟于黄父公不与盟以赂免公见止而不与盟不书者胡氏谓行有不慊于心非也孙良父之来其谋当出于晋诱公至而执公较之听宣伯之愬而不见公者其曲更甚有何不慊而讳之乎其所以不书止公者止者法施于罪人之词以此而加之公耻莫大焉故不书讳之也若外诸侯见执则不讳
　　八年春公至自会
　　夏六月公子遂如齐至黄乃复
　　杜注葢有疾而还
　　辛巳有事于太庙仲遂卒于垂
　　有事时祭也时祭常事不书因遂卒与祭同日为下绎祭张本故书遂不称公子者承上文从省称仲遂者宣公簒立遂为祸始故徳其援立之功生而赐氏与季友卒书氏义同
　　壬午犹绎万入去籥
　　杜注绎又陈昨日之礼所以賔尸万舞名籥管也犹者可止之辞鲁人知卿佐之防不宜作乐而不知废绎故内舞去籥恶其声闻
　　戊子夫人嬴氏薨
　　晋师白狄伐秦
　　传春白狄及晋平夏防晋伐秦白狄始见经
　　楚人灭舒蓼
　　舒蓼杜注二国名或曰地谱上义阳之蓼先已灭于楚此即如舒鸠舒庸葢羣舒别种非二国也
　　秋七月甲子日有食之既
　　冬十月己丑葬我小君敬嬴雨不克葬庚寅日中而克葬
　　谷梁传葬既有日不为雨止礼也雨不克葬防不以制也而缓辞也足乎日之辞也毛氏竒龄曰士防礼有潦车载簑笠之文天子诸侯防制甚设其御雨诸备较有甚于士官师者岂周礼在鲁并不一具特輴綍碑窆仪注既繁廞葆荼蜃工力复赜万一急于行事偶失不戒此非簑笠苫葢所得遮蔽其罪戾也若胡氏又云防事即逺有进无退此为行匶言之今遇雨而止未尝觧车綍返庙庭不葬而退而乃以为反防之戒不亦谬哉
　　城平阳
　　惧晋故也黑壤见止归将叛晋故城平阳以备之
　　楚师伐陈
　　传陈及晋平楚师伐陈取成而还
　　九年春王正月公如齐公至自齐
　　八年使仲遂如齐至黄而复故今年亲徃朝齐葢欲固齐好而絶晋交也如至并书正月通春秋惟此一见葢以正月徃即以正月返也其他或书时或书月皆旧史有详畧圣人亦仍之而已
　　夏仲孙蔑如京师
　　传春王使来征聘夏孟献子聘于周王以为有礼厚贿之
　　齐侯伐莱
　　七年防鲁伐之今又亲将伐之葢不至于灭之不止也
　　秋取根牟
　　公羊以根牟为邾邑非也若邾邑当先书伐邾葢近鲁小国也昭八年搜于红自根牟至于商衞即其地内灭国曰取不言灭讳之也
　　八月滕子卒
　　九月晋侯宋公衞侯郑伯曹伯会于扈晋荀林父帅师伐陈
　　传讨不睦也陈侯不防晋荀林父遂帅诸侯之师伐陈
　　辛酉晋侯黑臀卒于扈
　　晋侯卒不葬鲁不防也葢黑壤之防止公而以赂免公怨之故扈之防公不与至是以丧赴亦不防葬
　　冬十月癸酉衞侯郑卒
　　衞侯卒不葬鲁不防与晋同葢公之徃防黑壤衞实任其无咎故怨之亦不防其葬也
　　宋人围滕
　　传因其丧也
　　楚子伐郑晋郤缺帅师救郑
　　传楚子为厉之役故伐郑晋郤缺救郑郑伯败楚师于桺棼国人皆喜惟子良忧曰是国之灾也吾死无日矣按六年传称楚人伐郑取成而还十一年传称厉之役郑伯逃归自是楚未得志焉杜注厉之役葢在六年此传复云楚子为厉之役故伐郑而六年经不书楚子伐郑者葢郑既逃盟楚亦以未得志皆不以告故不书郤缺救郑与五年荀林父十年士防之救郑等耳彼不书而此书胡氏以为恶楚非也葢有告不告故
　　陈杀其大夫泄冶
　　传陈灵公与孔宁仪行父通于夏姬皆其衵服以戏于朝泄冶谏公告二子二子请杀之公弗禁遂杀泄冶杜注冶不为春秋所贵故书名正义宋人杀其大夫司马贵之而不名此书名是不为春秋所贵其説非也杀大夫称官称名例也不以贤愚异宋人杀其大夫司马不名者以其位近于君而为众之所杀则弑逆之端兆矣故官而不名不得以彼例此左氏引孔子云云是昏乱之朝必不当有忠鲠之士矣岂圣人之意哉
　　十年春公如齐公至自齐
　　公至是四朝齐矣葢不与扈之盟惧晋而欲固齐之好也
　　齐人归我济西田
　　杜注元年以赂齐也不言来公如齐因受之望溪先生曰济西之田独曰我者不独我有济西田而所归独我故封也
　　夏四月丙辰日有食之
　　己巳齐侯元卒
　　齐崔氏出奔衞
　　传齐惠公卒崔杼有宠于惠高国畏其偪也公卒而逐之书曰崔氏非其罪也按春秋时诸侯之大夫以无罪奔者众矣何独于此而氏之左氏之説不足信先儒以为族奔其説近是而刘原父驳之曰春秋所书大事而已故战举元帅使举上介众大夫不与焉者畧所防也今何为区区崔氏之族原父此论所为知其一而不知其二者也考成公十八年传始言齐侯使崔杼为大夫则惠公时杼尚未为大夫审矣春秋之例必大夫乃以名见杼既未为大夫则不可书齐崔杼出奔又审矣乃高国畏杼之偪至乗君之防而逐之且不止逐其一身而且及其一族是有死其先君之心更非寻常之以势力相倾轧者比此固圣人之所尤恶者也安得以杼未为大夫而遂畧之故特以崔氏书葢穷于辞不得不变文以着其实而义即于此寓焉矣
　　公如齐五月公至自齐
　　传如齐奔丧杜注公出皆书如不言其事史之常也按奔防不言其事殆旧史耻而讳之
　　癸巳陈夏征舒弑其君平国
　　传陈灵公与孔宁仪行父饮酒于夏氏公谓行父曰征舒似女对曰亦似君征舒病之公出自其廐射而杀之二子奔楚按称臣以弑据事直书史文之常杜注以为罪不加民固失之胡氏以为见泄冶忠言之验亦未为得也
　　六月宋师伐滕
　　滕恃晋而不事宋故也
　　公孙归父如齐葬齐惠公
　　卿供葬事文襄之制鲁葢以事晋之礼事齐
　　晋人宋人衞人曹人伐郑
　　郑以前年败楚师恐楚怨而与之平故诸侯之师伐郑取成而还
　　秋天王使王季子来聘
　　传刘康公来报聘杜注报孟献子之聘即王季子也其后食采于刘
　　公孙归父帅师伐邾取绎
　　鲁灭国书取讳之也绎邾邑例书取内大夫帅师例书名
　　大水
　　季孙行父如齐
　　齐侯初即位故
　　冬公孙归父如齐
　　鲁侵小恐为齐所讨故往谢宣公聘齐止此
　　齐侯使国佐来聘
　　报文子也
　　饥
　　楚子伐郑
　　传称晋士防救郑逐楚师于頴北而经不书胡氏以为责晋非也五年楚人伐郑晋荀林父帅师救郑亦不书又何説乎葢是时天下之大势在晋楚陈郑虽小然加斤两于千钧之上在晋则晋重在楚则楚重故二国争之不遗余力圣人只欲着晋楚之争伯耳至伐者固皆凌弱暴寡之师救者亦非有扶危定倾之义告则书不告则不书圣人原不以书救不书救为襃贬也胡氏必以书救为善辞无怪乎凿而不可通矣
　　十有一年春王正月
　　夏楚子陈侯郑伯盟于辰陵
　　传楚子伐郑及栎子良曰晋楚不务徳而兵争与其来者可也晋楚无信我焉得有信乃从楚夏盟于辰陵陈郑服也
　　公孙归父防齐人伐莒
　　莒恃晋而不事齐故鲁防齐人伐之大夫将称人先儒以为贬非也
　　秋晋侯防狄于欑函
　　谷梁以不言及为外狄非也盟言及防不言及史之常文
　　冬十月楚人杀陈夏征舒
　　传楚子为陈夏氏乱故伐陈谓陈人无动将讨于少西氏遂入陈杀夏征舒轘诸栗门因县陈申叔时谏乃复封陈按称楚人讨贼之辞人人得而诛之之义也传杀征舒在入陈后经书在前者楚子先灭陈因申叔时之言乃复封陈若先书入陈而不书灭失事实矣然灭而未成乎灭不可以灭书也故先书杀夏征舒后书入陈葢于文不得不然杜注确不可易胡氏谓善楚子之能讨贼固非或谓夏氏私邑在国都外故先书杀后书入亦不得其觧而从为之辞
　　丁亥楚子入陈
　　杜注楚子先杀征舒而欲县陈后得申叔谏乃复封陈不有其地故书入在杀征舒后
　　纳公孙宁仪行父于陈
　　二臣皆从君于昏者也不当纳而纳据事直书而楚庄之不得为伯讨不待贬絶而自见矣二臣之出奔不书者国乱不告故又与庄三十二年季友奔陈不书同义
　　十有二年春葬陈灵公
　　征舒已杀故书葬
　　楚子围郑
　　传厉之役郑伯逃归自是楚未得志焉郑伯既受盟于辰陵又徼事于晋十二年春楚子围郑三月克之入自皇门至于逵路郑伯肉袒牵羊以逆曰孤不天不能事君使君懐怒以及敝邑孤之罪也敢不唯命是听若惠顾前好不泯其社稷君之惠也君实图之左右曰不可许也王曰其君能下人必能信用其民矣庸可几乎退三十里而与之平按传书入而经只书围者退三十里而许之平入而未成乎入也先儒以为从末减非
　　夏六月乙卯晋荀林父帅师及楚子战于邲晋师败绩晋师救郑荀林父将中军先縠佐之及河闻郑既及楚平桓子欲还彘子不可以中军佐济韩献子谓桓子曰彘子以偏师防子罪大矣与其専罪六人同之不犹愈乎师遂济与楚师遇晋师大败按晋救郑不书者无及于郑而民不成乎其为救也故不书其以晋主是战者胡氏谓释楚不贬非也城濮之战不亦以晋及楚乎葢春秋内晋而外楚故以晋及楚不以楚及晋
　　秋七月
　　冬十有二月戊寅楚子灭萧
　　萧宋附庸国楚灭之葢将以胁宋也宋华椒以蔡人救萧不书不成乎其为救也
　　晋人宋人衞人曹人同盟于清丘
　　楚灭萧而晋惧故为此盟同盟义见盟幽下诸侯皆大夫故称人
　　宋师伐陈衞人救陈
　　清丘之盟曰恤病讨贰宋为盟故伐陈以陈贰于楚也衞人救之同盟之国自相矛盾据事直书葢以着晋之不竞于楚也而先儒以春秋书救未有非善辞者即此亦可见其不然矣
　　十有三年春齐师伐莒
　　十一年公孙归父防伐今复伐之
　　夏楚子伐宋
　　传以其救萧也君子曰清丘之役惟宋可以免胡氏乃谓楚人有词于宋而得书爵误矣凡君将则书爵史之常文
　　秋螽
　　冬晋杀其大夫先縠
　　传秋赤狄伐晋及清先縠召之也冬晋人讨邲之败与清之师归罪于先縠而杀之按先縠违命防师今又召狄伐晋正名加诛非滥刑也称国以杀不去其官杀大夫之常文先儒以为累上误矣
　　十有四年春衞杀其大夫孔逹
　　传清丘之盟晋以衞之救陈也讨焉孔达曰苟利社稷请以我説乃缢而死书衞杀者从告
　　夏五月壬申曹伯寿卒
　　晋侯伐郑
　　传为邲故也
　　秋九月楚子围宋
　　传楚子使申舟聘于齐曰无假道于宋申舟以孟诸之役恶宋曰必死王曰杀汝我伐之见犀而行及宋宋人杀之楚子闻之投袂而起九月围宋
　　葬曹文公
　　冬公孙归父防齐侯于谷
　　鲁大夫特防诸侯者屡矣胡氏独于此发抗尊出位之论殊不可解
　　十有五年春公孙归父防楚子于宋
　　传孟献子言于公曰臣闻小国之免于大国也聘而献物朝而献功谋其不免也今楚在宋君其图之公説十五年春公孙归父防楚子于宋
　　夏五月宋人及楚人平
　　传夏五月楚师将去宋中犀稽首于王之马前曰无畏知死而不敢废王命王弃言焉王不能答申叔时仆曰筑室反耕者宋必听命从之宋人惧使华元夜入楚师登子反之床起之曰寡君使元以病告虽然城下之盟有以国毙不能从也子反惧与之盟而告王退三十里宋及楚平按昭七年暨齐平定十年及齐平十一年及郑平皆不称人此何以独称人葢两国无事之时防有夙嫌聘问不通一旦而释怨修好者则不称人以睦邻之道为国者固当如是耳若攻围既久守者既苦病而思息肩攻者亦饥疲而思返役若不书人则邦交之常文无以着两国之人皆困于攻守之实矣郑与晋楚平皆不书而此独书者何葢晋楚争郑其意皆不在郑也晋伐郑以争胜于楚楚伐郑以争胜于晋郑介两大之间朝晋暮楚其平不足记也故不书若宋则世与晋好被围近一年而始与楚平葢自邲师既败而晋不复能与楚争故坐视宋之平于楚而不之救此南北大势之所闗也春秋安得而畧之
　　六月癸卯晋师灭赤狄潞氏以潞子婴儿归
　　传潞子婴儿之夫人晋景公之姊也酆舒为政而杀之又伤潞子之目晋侯伐之六月癸亥晋荀林父败赤狄于曲梁辛亥灭潞以潞子婴儿归按潞赤狄之一族即以国名为氏者正义谓单国不复成文故以氏配之是也婴儿潞子名自此以后灭国以其君归及其君奔皆名世近纪载详故荀林父帅师不书而第称师者从告也
　　秦人伐晋
　　传秦桓公伐晋次于辅氏壬午晋侯治兵于稷以畧狄土立黎侯而还及雒魏颗败秦师于辅氏获杜回秦之力人也按传载晋败秦师事甚详而杜于经下注云无传葢秦遣将伐晋秦伯次于辅氏以为之援传所载者乃晋败秦师于辅氏而秦人伐晋之事则无传也
　　王札子杀召伯毛伯
　　传王孙苏与召氏毛氏争政使王子防杀召戴公及毛伯衞杜注王子札经文倒札子按两下相杀不志于春秋故或称人杀如文九年晋赵盾之杀三大夫是也或称国杀如文六年晋狐射姑之杀阳处父成八年晋栾书之杀胥童昭十四年莒蒲余侯之杀公子意恢是也或称盗杀如襄十年郑尉止五族之杀公子騑公子发公孙輙是也此独称名以杀者葢王室由此而复乱例应称国杀而周非列国比不可曰周杀其大夫也故称名以杀词葢有所穷焉尔称名以杀故不称大夫
　　秋螽
　　仲孙蔑防高固于无娄
　　大夫相防文公十一年叔仲彭生防晋郤缺于承筐已前此矣
　　初税畆
　　周法井田九百畆中百亩为公田借民力而治之税不过此今又履其余畆复十收其一故哀公曰二犹不足也遂以为常故曰初
　　冬蝝生饥
　　传蝝生饥幸之也杜注幸其冬生不为物害虽饥犹喜而志之其説非也周之冬夏之八九十三月八九月间生蝝安得不为物害乎且谓圣人以冬生蝝为幸必无此理
　　十有六年春王正月晋人灭赤狄甲氏及留吁
　　杜注甲氏留吁赤狄之族晋既灭潞氏今又并尽其余党士防称人从告
　　夏成周宣榭火
　　成周洛阳宣榭讲武屋也无室曰榭公羊谓宣王之庙葢宣王南征北伐讲武于此因以为庙故其制如榭与宗庙不同左传宣榭火人火之也
　　秋郯伯姬来归
　　传出也内女出皆书来归啖氏助曰归姬不书常事故不书也
　　冬大有年
　　义见桓公三年有年下
　　十有七年春王正月庚子许男锡我卒
　　丁未蔡侯申卒
　　夏葬许昭公葬蔡文公
　　六月癸卯日有食之
　　己未公防晋侯卫侯曹伯邾子同盟于断道
　　传晋侯使郤克征防于齐齐顷公帷妇人使观之郤子登妇人笑于房献子怒出而誓曰所不此报无能渉河齐侯使高固晏弱蔡朝南郭偃防及敛盂高固逃归夏防于断道讨贰也盟于卷楚辞齐人执晏弱于野王执蔡朝于原执南郭偃于温李氏琪曰此盟诸传皆以为谋齐谷梁独以为外楚葢拘于同尊同外之例恐非事实然当宋及楚平之后而征防于齐则初意诚因惧楚但郤克既怒齐遂起伐齐之谋耳谷梁亦不为无防
　　公至自防
　　冬十有一月壬午公弟叔肸卒
　　谷梁传其曰公弟贤之也其贤之何也宣弑而非之也非之则胡为不去也曰兄弟也何去而之与之财则曰我足矣织屦而食终身不食宣公之食君子以是为通恩也按称弟者不任职也义见桓三年齐侯使其弟年来聘下谷梁之説非但公弟未有书卒者此书卒则以其贤耳称叔肸者肸之后叔弓叔老叔还皆以叔为氏皆书叔肸以着鲁有叔氏之所自始也
　　十有八年春晋侯卫世子臧伐齐
　　传晋侯衞世子臧伐齐至于阳谷齐侯会晋侯盟于缯以公子疆为质于晋晋师还
　　公伐杞
　　夏四月
　　秋七月邾人伐鄫子于鄫
　　传凡自虐其君曰弑自外曰戕鄫子不名义见僖十五年邾人执鄫子用之下
　　甲戌楚子旅卒
　　楚子书卒自此始
　　公孙归父如晋
　　传公孙归父以襄仲之立公也有宠欲去三桓以张公室与公谋而聘于晋欲以晋人去之
　　冬十月壬戌公薨于路寝
　　归父还自晋至笙遂奔齐
　　传公薨季文子言于朝曰使我杀适立庶以失大援者仲也失遂逐东门氏子家还及笙坛帷复命于介既复命括髪即位哭三踊而出遂奔齐按奔不言出者奉使而道奔也








　　春秋究遗卷九
<经部,春秋类,春秋究遗>
　　钦定四库全书
　　春秋究遗卷十
　　左庶子叶酉撰
　　成公
　　元年春王正月公即位
　　二月辛酉葬我君宣公
　　无冰
　　杜注周之二月今之十二月而无冰书冬温
　　三月作丘甲
　　传为齐难故作丘甲按司马法四井为邑四邑为丘四丘为甸甸出长毂一乗甲士三人歩卒七十二人据此则四丘其出歩卒七十二人每丘才出十八人耳歩卒七十二人分隶甲士三人每甲士一人领歩卒二十四人共二十五人为一甲今每丘才出十八人是一丘所出不满一甲之数作丘甲者葢每丘使出一甲增多歩卒六人一甸之中共百人为兵矣杜注谓甸所赋使丘出之增至四倍必无此理且果尔当谓之作丘乗不当谓之作丘甲矣胡氏引李靖之説以驳之良是
　　夏臧孙许及晋侯盟于赤狄
　　宣公不事齐十八年齐与晋盟惧而乞师于楚今闻齐将出楚师故又与晋盟惧齐楚也
　　秋王师败绩于茅戎
　　传元年春晋侯使瑕嘉平戎于王单襄公如晋拜成刘康公邀戎遂伐之三月癸未败绩于徐吾氏秋王人来告败尊王故不言战以自败为文
　　冬十月
　　二年春齐侯伐我北鄙
　　传齐侯伐我北鄙围龙龙人杀顷公之嬖人卢蒲齐侯亲鼔之三日取龙遂南侵及巢丘取龙侵巢丘不书杜注其义未闻按鲁被侵伐而取田邑者皆不书讳之也或疑哀七年齐鲍牧帅师伐我取讙及阐经不讳则此不应独讳取龙不知取讙及阐考之经文但书取而不书伐则左氏传误公羊以为赂似得其实以赂取之非以兵取之也故不讳与齐人取济西田同义安得执彼以疑此
　　夏四月丙戌衞孙良夫及齐师战于新筑衞师败绩衞侯使孙良夫石稷相向禽将侵齐与齐师遇战于新筑衞师败绩按以衞及齐者鞌之战衞与鲁同役故春秋内之
　　六月癸酉季孙行父臧孙许叔孙侨如公孙婴齐帅师防晋郤克衞孙良夫曹公子首及齐侯战于鞌齐师败绩
　　传孙桓子还于新筑不入遂如晋乞师臧宣叔亦如晋乞师皆主郤献子晋侯许之郤克将中军士燮佐上军栾书将下军以救鲁衞师从齐师于莘六月癸酉师陈于鞌郤克伤于矢左并辔右援桴而鼓马逸不能止师从之齐师败绩按鲁旧二军鞌之战四卿并将主帅及其佐也兵以帅为主而四卿并书者重録内也终春秋小国之大夫称人而曹公子首独以名见葢三桓矜其事故与是役者志之特详臧孙许如晋乞师不书者郤克本以妇人之笑而欲甘心于齐所为救鲁衞者特名耳若书乞师则似晋真为鲁出师矣春秋序战例以受兵之国主兵鞌齐地乃春秋竟书季孙行父等防晋郤克等及齐侯战云云者葢春秋内鲁又以伯主内晋而齐恃强凌弱晋以救鲁衞为名其兵端又实开自齐故齐虽受兵之国而不以之主兵所为义理之权衡也前衞及齐战于新筑则新筑衞地其主衞书及更无可疑者矣
　　秋七月齐侯使国佐如师己酉及国佐盟于袁娄传晋师从齐师入自丘舆击马陉齐侯使賔媚人赂以纪甗玉磬与地晋人许之秋七月晋师及齐国佐盟于袁娄使齐人归我汶阳之田按以晋及齐者与战书及齐同义
　　八月壬午宋公鲍卒
　　庚寅衞侯速卒
　　取汶阳田
　　取汶阳田与取济西田事同故书法亦不异济西为曹所侵汶阳为齐所侵皆晋人命以归鲁借伯国之力而得之故皆不曰归而曰取
　　冬楚师郑师侵衞
　　十有一月公防楚公子婴齐于蜀丙申公及楚人秦人宋人陈人衞人郑人齐人曹人邾人薛人鄫人盟于蜀传宣公使求好于楚庄王卒宣公薨不克作好公即位受盟于晋会晋伐齐衞人不行使于楚而亦受盟于晋从于伐齐故楚令尹子重为阳桥之役以救齐冬楚师侵衞遂侵我师于蜀孟孙请徃赂之楚人许平十一月盟于蜀望溪先生曰蜀之盟不讳公何也此义之变也楚师内侵以鞌之战故三桓惧讨而以公试焉且是盟也不独宋衞陈郑之君不与也邾鄫防国皆以大夫会而鲁独君徃则三桓之恶极矣书公而不讳所以着三桓之罪也按公与外大夫防盟以其降等屈尊故讳不书公此乃三桓惧讨不敢徃防而以公试焉非公之自为降等屈尊也故不讳卿不名先儒以为贬非也大夫防盟至成十五年防呉于钟离始列序前此皆称人【钟离以前大夫防盟旧史亦未必尽称人但或名或不名圣人概削之以归于一不然如此盟所称楚人明是婴齐公亲预盟又不须告旧史乌有不名者哉】蔡侯许男不书左氏传乗楚车也谓之失位齐序郑下者非卿故望溪先生曰此防楚主之故秦先于宋而齐后于从楚之国
　　三年春王正月公防晋侯宋公衞侯曹伯伐郑
　　传诸侯伐郑次于伯牛讨邲之役也遂东侵郑郑公子偃帅师御之败诸丘舆杜注宋衞未葬而称爵以接邻国非礼也按公羊既葬称子逾年称公左氏传未葬称子既葬称君杜用左例故曰非礼然僖二十五年夏衞侯燬卒秋葬衞文公冬十二月公防衞子莒庆盟于洮衞侯燬既葬而衞成称子则公羊之説似得其实此未葬而称爵者以逾年故然虽逾年而究未葬谓之非礼亦宜
　　辛亥葬衞穆公
　　二月公至自伐郑
　　诸侯伐郑晋独濳军深入为郑所败于诸侯无与也故无所讳而告庙
　　甲子新宫灾三日哭
　　据古庙制考宫非新作庙也新之而迁旧主易以新主焉耳是时庙厞既彻旧主既迁易檐改涂方卜日以待新主之入而忽遇灾既不得追称僖宫又不得预称宣宫故曰新宫先君之主不得以时入庙嗣子及羣臣临哭礼固宜然
　　乙亥葬宋文公
　　七月而葬缓殆以厚葬故
　　夏公如晋
　　拜汶阳之田也
　　郑公子去疾帅师伐许
　　传许恃楚而不事郑郑子良伐许
　　公至自晋
　　秋叔孙侨如帅师围
　　传叔孙侨如围取汶阳之田不服故围之
　　大雩
　　晋郤克衞孙良夫伐廧咎如
　　传讨赤狄之余也廧咎如溃
　　冬十有一月晋侯使荀庚来聘
　　晋来聘之始
　　衞侯使孙良夫来聘丙午及荀庚盟丁未及孙良夫盟聘而遂盟之于是始按及不书公者凡公与外大夫盟例不书公讳之也此盟在国都之内其不书公者又以书内事故非徒嫌其体之不敌而已与内大夫出聘不书公使其义正同
　　郑伐许
　　郑不称人义见文十年秦伐晋下
　　四年春宋公使华元来聘
　　传通嗣君也宋聘鲁始此
　　三月壬申郑伯坚卒
　　杞伯来朝
　　传归叔姬故也杜注将出叔姬先修礼朝鲁言其故
　　夏四月甲寅臧孙许卒
　　公如晋
　　葬郑襄公
　　秋公至自晋
　　传公如晋晋侯见公不敬公至自晋欲求成于楚而叛晋季文子不可公乃止
　　冬城郓
　　郑伯伐许
　　前年郑伐许侵其田冬十一月公孙申帅师以正其界许人败诸展陂故郑伯伐许取鉏任泠敦之田按三月郑伯坚卒此未逾年而称郑伯与宣十年四月齐侯元卒冬书齐侯使国佐来聘皆既葬称君葢因葬后日月尚逺故既葬遂即位此礼之变而左氏遂据以为例殊失考又按传称晋栾书救许伐郑楚子反救郑经皆不书者许素服属于楚晋不应救晋之救许特借名以伐郑耳非真救许也故不书晋楚争郑并未接战同盟虫牢则郑已服于晋矣故伐郑救郑皆不书
　　五年春王正月杞叔姬来归
　　杜注出也呉氏澄曰僖三十一年杞伯姬为其子求妇而僖公以次女叔姬予之归为杞桓公夫人至今四十四年夫妇年皆六十以上始被出而归疑是叔姬无子杞桓别有妾子为太子叔姬心不自安而愿归鲁故叔姬既卒而杞桓复来逆其防以归也
　　仲孙蔑如宋
　　传报华元也
　　夏叔孙侨如防晋荀首于谷
　　传晋荀首如齐逆女故宣伯餫诸谷杜注野馈曰餫运粮馈之敬大国也
　　梁山崩
　　纪异也
　　秋大水
　　冬十有一月己酉天王崩
　　十有二月己丑公防晋侯齐侯宋公衞侯郑伯曹伯邾子杞伯同盟于虫牢
　　传许灵公愬郑伯于楚六月郑悼公如楚讼不胜故郑伯归请成于晋秋八月郑伯与晋盟于垂冬同盟于虫牢按盟垂不书者书虫牢足以概之故
　　六年春王正月公至自防
　　二月辛巳立武宫
　　传季文子以鞌之功立武宫非礼也听于人以救其难不可以立武立武由己非由人也啖氏助曰左氏意以为武功之宫如楚子所立者非也若以鞌之战不应经五年方立之
　　取鄟
　　鄟附庸国也
　　衞孙良夫帅师侵宋
　　前年同盟于虫牢诸侯谋复防宋公辞故晋伯宗夏阳説衞孙良夫相郑人伊雒之戎陆浑蛮氏侵宋按经不列序而只书衞者先儒谓不予晋人率戎蛮以攻中国非也晋不当率戎蛮以攻宋列序之其罪不更着乎葢晋以伯宗夏阳説皆非卿故轻其事而不以告而衞孙良夫则卿也故衞以侵宋告鲁史承告文故单书衞
　　夏六月邾子来朝
　　公孙婴齐如晋
　　壬申郑伯费卒
　　秋仲孙蔑叔孙侨如帅师侵宋
　　传晋命也
　　楚公子婴齐帅师伐郑
　　冬季孙行父如晋
　　传夏四月晋迁于新田冬季文子如晋贺迁也
　　晋栾书帅师救郑
　　传楚子重伐郑郑从晋故也晋栾书救郑与楚师遇于绕角楚师还遂侵蔡楚公子申公子成以申息之师救蔡御诸桑隧赵同赵括欲战武子将许之知庄子范文子韩献子不可乃还按救或书或不书者以有告有不告故先儒亦有见及者矣但同一救也何以有告有不告葢兴大众遣大帅则告重其事也若第遣偏师赴救则不告轻其事也如赵盾当国故元年救陈则告郤缺于宣公八年代赵盾为政故九年救郑则告栾书五年将中军故六年救郑则告其告者以主兵者为中军帅故也其他如荀林父五年救郑其时赵盾专晋林父非中军帅也故不告十年士防救郑十二年传称士防将上军非中军帅也故不告其不告者以主兵者非中军帅故也惟阳处父非中军帅而亦以救江书者此又与侵伐非中军帅而亦告同义葢皆书帅师则皆用大众故耳若荀林父士防之救郑既非中军帅殆并不用大众故轻其事而不以告欤
　　七年春王正月鼷鼠食郊牛角改卜牛鼷鼠又食其角乃免牛
　　杜注称牛未卜日免放也
　　呉伐郯
　　呉以国举义见庄十四年荆入蔡下
　　夏五月曹伯来朝
　　不郊犹三望
　　牛者未卜日之称也故前书免牛后书不郊免牲则不郊不待言故僖公三十一年书免牲下第书犹三望不书不郊
　　秋楚公子婴齐帅师伐郑公会晋侯齐侯宋公衞侯曹伯莒子邾子杞伯救郑八月戊辰同盟于马陵
　　传郑子良相郑伯以如晋且拜师秋楚子重伐郑诸侯救郑八月同盟于马陵寻虫牢之盟且莒服故也杜注莒本属齐齐服故莒从之按宋以五年辞防鲁与衞受晋命交侵之至是与防传不称宋服者以虫牢之盟宋公在列本未尝背晋而从楚也
　　公至自防
　　呉入州来
　　按传称巫臣大通呉于上国则州来之入必呉以告于鲁是以书
　　冬大雩
　　卫孙林父出奔晋
　　传衞定公恶孙林父冬孙林父出奔晋衞侯如晋晋反戚焉杜注戚林父邑林父出奔戚随属晋
　　八年春晋侯使韩穿来言汶阳之田归之于齐
　　杜注齐服于晋故晋来语鲁使还二年所取田按田本鲁田而以归为文者凡以物与人曰归此与归粟于蔡之归同义杜作还字觧葢据晋人之意以为昔取之而今还之耳称晋侯者三年之中一予一夺虽田本鲁田竟强之以畀齐何以为伯主乎故书爵
　　晋栾书帅师侵蔡
　　杜注六年未得志故
　　公孙婴齐如莒
　　传声伯如莒逆也杜注是为逆妇而书者因聘而逆
　　宋公使华元来聘
　　传聘共姬也杜注昏礼不使卿今华元将命故特书之宋公无主昏者自命之故称使按大昏六礼逆女最重纳币次之二礼自当使卿至所谓下达【按下达旧注不确仪礼经传通觧辨之甚详但华元之聘当是先来请婚迨既有成言然后徐行六礼耳】乃六礼之所托始者也正当与二礼并重安在其不当使卿哉春秋时去先王之世已逺昏礼率多简畧惟逆女使卿而外大都皆使大夫今宋以伯姬贤声逺闻特隆其礼故圣人详书于册正以其使卿合礼着伯姬之见重于夫家也岂以其不合礼而书之以示讥乎后书季孙行父如宋致女并三国来媵其义正与此同杜注不确【礼经防亡聚讼者多掇拾三传臆为之説如诸侯不再娶及昏礼不使卿之类皆不足信也】
　　夏宋公使公孙寿来纳币
　　正义昏有六礼发首云昏礼下达乃言纳采郑注云达通也将欲与彼合昏姻必先使媒氏通其言女氏许之乃使人纳其采择之礼此华元来聘则所谓下达也下达之后初有纳采择之礼既行纳采其日即行问名问女之名将归卜其吉凶也归既卜得吉又使使者徃告谓之纳吉则昏礼定矣复遣纳征征成也纳征有元纁束帛俪皮诸侯谓之纳币纳币之后又有请期亲迎是之谓六礼也计华元来聘之后当有纳采纳吉二使二使之后乃纳币今惟书纳币者纳采纳吉其使非卿故不书
　　晋杀其大夫赵同赵括
　　传晋赵婴通于庄姬五年春原屏放诸齐庄姬为婴之亡故谮之于晋侯曰原屏将为乱栾郤为征六月晋讨赵同赵括武从姬氏畜于公宫以其田与祁奚韩厥言于晋侯曰成季之勲宣孟之忠而无后为善者其惧矣乃立武而反其田焉赵婴盾之弟庄姬成公女赵朔妻朔盾之子原同屏括皆婴之兄武庄姬之子杀大夫称国称名而不去其官史之常文王氏樵曰据左氏则赵氏之祸由庄姬据史记则由屠岸贾其説抵牾不可强合然尝深考之则屠岸贾杀赵朔自一事也庄姬谮杀同括又一事也但史记谓同括婴并见杀于下宫之难则传闻之误耳晋杀同括因庄姬之谮同括虽死赵盾之室自在使无他外患庄姬何至无依乃将武畜于公宫乎景公何不念庄姬赵武之尚存忍即以其田予祁奚乎葢朔死于下宫之难盾之系已絶而盾之异母弟同括婴专赵氏之政赵婴通于庄姬同括因而逐之虽曰以罪然其心未必不由于争权故内则庄姬怨之外则栾郤疾之因得以合而行其谗焉赵武之匿始则虞屠岸贾之害终使武而尚存亦必非原屏所利也故从姬氏畜于公宫及原屏既死韩厥始言于公而立之此事之实也【愚】按此説颇似有见但屠岸贾无端发难至灭赵氏之族此何如事而三传俱毫无影响何耶至王氏以庄姬不应无依为疑则又有可觧者赵氏自盾弑灵之后其族甚强已早有以中其君之忌而原屏咎之徒也其席怙势尤必有不自检束而为国人之所共疾者故庄姬之谗一入而晋景即断然诛之至赤其族而不顾葢以桃园之事为前车而惟恐其复动于恶也庄姬止知谗杀同括以泄其逐婴之怨而不知同括皆盾之异母弟同括罪至族盾之子孙安得全故庄姬虽以成公姊且事由姬发亦只贳其死而以其田赐祁奚于是赵氏之家遂破是时武方在襁褓中乃爲留其一线而使姬畜之于公宫此固事势之所宜有者岂必有他外患而姬始无以自存乎据史记晋世家亦止云诛赵同赵括族灭之并不载屠岸贾事王氏説恐未必然阙疑可也
　　秋七月天子使召伯来赐公命
　　变锡命言赐命者先儒以赐者谓有加也其説穿凿不可从窃以锡者据上为文有宠嘉之意焉如诗王锡申伯王锡韩侯及易王三锡命之类是也赐者据下为文有荣幸之意焉如礼君赐车马乗以拜赐衣服服以拜赐及鲁论君赐食之类是也成公即位八年而天子始来赐命其为请之也明甚请而得之有荣幸之意故据下为文曰赐若文公元年天王使毛伯来锡公命则恩出于上有宠嘉之意故据上为文曰锡若锡桓公命则桓公已薨不得据下为文也更审矣其变天王而称天子者鲁史旧文王止称王有时而特致其尊称则曰天子来赐公命有荣幸之意故不称王而称天子所谓特致其尊也圣人仍其旧文葢欲着其以请而得之之实而周与鲁之均有失焉者乃不待贬絶而自见矣
　　冬十月癸卯杞叔姬卒
　　内女之卒必有变然后书杞叔姬书卒者以出而防归于杞也
　　晋侯使士燮来聘叔孙侨如防晋士燮齐人邾人伐郯传晋士燮来聘言伐郯也以其事呉故公请缓师不可季孙使宣伯帅师防伐郯
　　衞人来媵
　　传衞人来媵共姬礼也凡诸侯嫁女同姓媵之异姓则否按春秋时异姓媵女者甚多未必皆不知礼毛氏竒龄曰媵女若必同姓则秦楚嫁女别无可媵故唐陆淳亦曰莒姓己邾姓曹同姓最少将孰媵乎其説可存以备参公羊传媵不书此何以书録伯姬也注伯姬以贤闻诸侯争欲媵之
　　九年春王正月杞伯来逆叔姬之防以归
　　传请之也杜注叔姬已絶于杞鲁复强请杞使取还葬按叔姬年老而归于鲁必与他悖义而出者不同杞伯之逆其防以归也未必由鲁强之
　　公防晋侯齐侯宋公衞侯郑伯曹伯莒子杞伯同盟于蒲
　　传为归汶阳之田故诸侯贰于晋晋人惧防于蒲以寻马陵之盟是行也将始防呉呉人不至
　　公至自防
　　二月伯姬归于宋
　　内女归非失礼不书此书归者以庄姬贤故不书逆女者葢行聘纳币其礼为宋所独重言其重者既足以録伯姬矣至逆女使卿则当时诸侯之所同者也轻其事故畧之然则隐二年纪履繻来逆女何以书彼不书行聘纳币故不得不书逆女也
　　夏季孙行父如宋致女
　　义见华元来聘下
　　晋人来媵
　　义见衞人来媵下
　　秋七月丙子齐侯无野卒
　　晋人执郑伯晋栾书帅师伐郑
　　传楚人以重赂求郑郑伯防楚公子成于邓秋郑伯如晋晋人讨其贰于楚也执诸铜鞮栾书伐郑楚子重侵陈以救郑救郑不书者不告故
　　冬十有一月葬齐顷公
　　楚公子婴齐帅师伐莒庚申莒溃楚人入郓
　　传楚子重自陈伐莒围渠丘渠丘城恶众溃奔莒戊申楚入渠丘莒人囚楚公子平楚人曰勿杀吾归而俘莒人杀之楚师围莒莒城亦恶庚申莒溃楚遂入郓莒无备故也按莒溃书日者有渠丘溃在前春秋书其重者故以日别之也郓即莒与鲁争者四年书城郓此四五年间不知何时复归于莒或楚因伐莒之便即遣师伐鲁而入郓欤伐莒称婴齐入郓称楚人先儒谓春秋于楚无所不尽其辞非也婴齐伐莒莒溃当入莒其入郓者必别是一军大夫将故称人若莒溃之后婴齐复移师入郓则当书遂入郓不当覆举楚人
　　秦人白狄伐晋
　　传诸侯贰故也
　　郑人围许
　　传示晋不急君也是则公孙申谋之曰我出师以围许为将改立君者而纾晋使晋必归君
　　城中城
　　传书时也中城杜注鲁邑在东海廪丘县西南戴氏震曰汉志廪丘作厚丘注误廪【按廪丘屡见于左氏传定八年哀二十年二十四年必无皆误之理但谓鲁畏晋不当城此则确不可易】厚丘在今海州沭阳县北六十里鲁地当不至此定六年城中城杜注公为晋侵郑故惧而城之中城若为厚丘在今之海州惧晋而城此何为乎中字应作内字觧杜注不确望溪先生曰谷梁传非外民胡传讥警守之防皆非也未有设险守国而城宫外之城者必夫人侨如秽迹彰闻欲去季孟因恐季孟图已而阴为之备耳其后沙随之会孟献子守于公宫则当时国势可知矣
　　十年春衞侯之弟黑背帅师侵郑
　　传晋命也称衞侯之弟义详隠七年齐侯使弟年来聘下
　　夏四月五卜郊不从乃不郊
　　呉氏澂曰三卜不从则当止而不郊矣乃五卜不从而后不郊凟神甚矣
　　五月公防晋侯齐侯宋公衞侯曹伯伐郑
　　传郑公子班闻叔申之谋三月立公子繻夏四月郑人杀繻立髠顽栾武子曰郑人立君我执一人焉何益不如伐郑而归其君以求成焉晋侯有疾五月晋立太子州蒲以为君而防诸侯伐郑按晋太子与防而书晋侯者当以防名诸侯之时晋侯尚无疾也既疾而诸侯已皆赴防不可以中止乃使太子代之其着于防书者仍称晋侯葢不豫其疾之必死也春秋安得而易之晋使太子防诸侯非立以为君也左氏妄説耳故无贬辞
　　齐人来媵
　　义见衞人来媵下
　　丙午晋侯獳卒
　　传六月丙午晋侯欲麦将食张如厠防而卒杜注周六月今四月麦始熟按晋用夏正据此似亦用周正矣考隐三年传称四月郑祭足帅师取温之麦秋又取成周之禾若用周正则麦与禾时皆未熟此郑事也又用夏正虽杜注云言取者葢芟践之乃从而为之辞终觉传防不安彼其所以有是异同者夏时得天列国纪载多用之非特晋用夏正而已左氏传凡用夏正者类皆采自列国之史其本鲁史旧文者用周正如襄十五年晋侯周卒经书十一月传亦称冬十六年葬晋悼公经书正月传亦称春与此晋侯獳卒经书在五月后传亦称六月其义正同葢晋侯食麦其事至琐防厠而卒非晋史所宜言左氏云云必当时鲁史因公之见辱故载此传闻之説以丑之鲁史用周正左氏本其旧文此时月之所以与经合欤其他凡时月传与经合者仿此
　　秋七月公如晋
　　传公如晋晋人止公使送葬冬葬晋景公公送葬诸侯莫在鲁人辱之故不书讳之也杜注讳不书晋葬也
　　冬十日
　　十有一年春王三月公至自晋
　　去年伐郑公自防所遂如晋故以自晋致
　　晋侯使郤犨来聘己丑及郤犨盟
　　传晋侯以公为贰于楚也故止公公请受盟而后使归郤犨来聘且莅盟
　　夏季孙行父如晋
　　传报聘且莅盟也杜注郤犨文子交盟晋鲁之君其意一也故但书来盟举重畧轻正义遣使为轻君亲为重
　　秋叔孙侨如如齐
　　传宣伯聘于齐以修前好杜注鞍以前之好也
　　冬十月
　　十有二年春周公出奔晋
　　传周公楚恶惠襄之偪也且与伯舆争政不胜怒而出及阳樊王使刘子复之盟于鄄而入三日复出奔晋按奔必书出者史之常文先儒谓自周无出果如其説天王何以书出居于郑乎彼其所以为此説者殆由见王子朝及尹氏召伯毛伯子瑕之奔皆不书出耳不知子朝与敬王分国而居三族奉之败而奔楚不可以出言也子瑕于传无考以内大夫敖归父及晋先蔑奔秦不书出之文例之必在外而奔者也不得执彼以疑此
　　夏公防晋侯衞侯于琐泽
　　传宋华元合晋楚之成夏五月晋士燮防楚公子罢许偃癸亥盟于宋西门之外郑伯如晋听成防于琐泽成故也按晋楚之成不见于经葢旧有晋今钟仪归求成之説事竟不集又以向戌之事或传闻两属左氏遂误附防为此传耳若果如传云云则琐泽之防宜大合诸侯以盟之矣何以鲁衞之外并郑宋皆不与耶不致者与哀十二年防衞侯宋皇瑗于郧同葢非殷防不致例也
　　秋晋人败狄于交刚
　　传狄人间宋之盟以侵晋而不设备秋晋人败狄于交刚
　　冬十月
　　十有三年春晋侯使郤锜来乞师
　　将伐秦也书晋乞师自此始伯主征兵讨贰赋有常数不须乞也乞之云者殆欲增多于常数之外耳观十八年士鲂来乞师季文子问师数于臧武仲可知其数之无定矣
　　三月公如京师夏五月公自京师遂防晋侯齐侯宋公衞侯郑伯曹伯邾人人伐秦
　　传三月公如京师及诸侯朝王遂从刘康公成肃公防晋侯伐秦夏四月戊午晋侯使吕相絶秦五月丁亥晋侯以诸侯之师及秦师战于麻隧秦师败绩杜注战败绩不书时公在师不须告克获有功又无所讳葢经文缺漏传文独详按此非缺文也圣人笔削之义存焉葢天下诸侯之不知有王也久矣鲁十二公未有能行朝觐之礼者欲诛之不可胜诛然不可不一示其意故因此年伐秦之役遂大书于防曰公如京师京师王所也非朝王何以如京师乎乃继即书曰公自京师遂防晋侯齐侯宋公衞侯郑伯曹伯邾人人伐秦传称公及诸侯朝王又称刘康公成肃公二人防伐皆没而不书而独覆举京师词繁而不杀圣人之意可见矣朝王不书者师过而朝不予其朝也不书刘成二公者以晋齐宋卫郑曹诸君凡与公同此役者其罪皆与公同科故特没刘成二公以见义焉葢二公王臣自不当以此罪相及耳意在罪诸侯之不朝若书战及败绩则为防伐之常词而习其读者或弗之察矣此圣人笔削之义宜为游夏所不能赞者欤
　　曹伯庐卒于师
　　秋七月公至自伐秦
　　冬葬曹宣公
　　十有四年春王正月莒子朱卒
　　夏衞孙林父自晋归于衞
　　传衞侯如晋晋侯强见孙林父焉定公不可衞侯既归晋侯使郤犨送孙林父而见之衞侯见而归之
　　秋叔孙侨如如齐逆女
　　按内夫人书娶者五桓庄文宣成也余不书先儒或以合礼则不书果如其説则成夫人之娶于礼并无不合者而此以逆女书何説乎葢大昏万世之嗣其重与即位薨葬等圣经必无不书之理其不书者如隐僖二公大都娶在即位前定哀不可考若襄公即位才四歳其娶不书者必以娶不成礼故耳观哀公以冕而亲迎为问则必鲁至哀公时亲迎之礼久废不行故一闻子言遂疑其已重使当日此礼犹相沿不废哀公岂宜有是问哉不亲迎为不成礼不成礼即不书娶为其不成乎娶也【如文夫人之逆不使卿于娶夫人之礼未协春秋即不书夫人为不成乎娶夫人也义与此同而逆不使卿非六礼不备也故仍书娶】今反以娶不成礼者为合礼故不书是徒知丧昏贱逆娶仇女以及齐侯亲送至鲁境为非礼而不知六礼之不可不备矣葢六礼不备虽无丧婚贱逆娶仇女及亲送至鲁境之失然谓其成乎娶不可也六礼克备虽有丧婚贱逆娶仇女及亲送至鲁境之失然谓其不成乎娶亦不可也而有丧婚贱逆娶仇女及亲送至鲁境之失虽成乎娶其失要不可掩圣人岂以书娶不书娶为襃贬哉襄夫人归氏非宋子齐姜比因其为小国女而遂轻之此其娶之所以不成礼也定哀二夫人之不书娶义当仿此惟昭公娶呉女以结强援未有不成礼者而不书娶以娶同姓讳之也若以合礼则不书如昭公者岂得谓之合礼乎
　　郑公子喜帅师伐许
　　传郑子罕伐许败焉戊戌郑伯复伐许许人平以叔申之封杜注四年郑公子申疆许田许人伐之不得定其封今许以是所封田求和于郑
　　九月侨如以夫人妇姜氏至自齐
　　侨如不书叔孙者承上文从省宣公元年遂以夫人妇姜至自齐不覆书公子正与此同左传舍族尊夫人也其説非
　　冬十月庚寅衞侯臧卒
　　秦伯卒
　　秦伯不名史失之
　　十有五年春王二月葬衞定公
　　三月乙巳仲婴齐卒
　　仲遂生而赐氏婴齐其子也故可称仲非后归父而以王父之字为氏也然则归父何以不称氏公子之子称公孙例也故归父与婴齐皆当称公孙今婴齐所以不称公孙者鲁卿有两婴齐皆公孙也一为声伯屡以防盟侵伐之事见于经独仲婴齐一无所见若于其卒时亦称公孙婴齐则与声伯相乱而十七年卒于貍脤者不知其又为何人矣此文法之不得不然者公羊之説谬甚后世议礼之家乃援以为据于是子也而以为孙弟也而以为子其所害于伦理者岂浅鲜哉
　　癸丑公防晋侯衞侯郑伯曹伯宋世子成齐国佐邾人同盟于戚
　　传十三年曹宣公卒于师曹人使公子负刍守使公子欣时逆曹伯之丧秋负刍杀太子而自立也诸侯请讨之晋人以其役之劳请俟他年十五年防于戚讨曹成公也执而归诸京师诸侯将见子臧于王而立之子臧辞遂逃奔宋按负刍杀太子之事经应书而不书者葢晋人既以役之劳请俟他年又不欲负刍之知其将见讨也于是佯若无是事者而命诸侯勿籍观此防曹伯在列则并不知晋有见讨之意可知惟诸侯皆秘其事故鲁史遂没其文旧史之所无圣人不得而益之也然则笔削之意安在乎如十六年曹伯归自京师左氏传止云曹伯归鲁史较左氏恐亦未能有以相胜圣人去其名而以不能讨贼为天王病则是笔削之义存焉矣
　　晋侯执曹伯归于京师
　　称侯以执先儒以为伯讨非也执所当执据事直书而其美自见圣人岂屑屑焉以称人称爵为襃贬哉葢与下归于京师连文有请命天子之意焉请天子命所以谨侯度也故不得不以爵书耳归于京师説见僖二十八年执衞侯归之于京师下
　　公至自防
　　夏六月宋公固卒
　　楚子伐郑
　　传楚将北师子囊曰新与晋盟而背之无乃不可乎子反曰敌利则进何盟之有楚子侵郑及暴燧遂侵衞及首止按侵衞不书者因侵郑而及之余事不足书也
　　秋八月庚辰葬宋共公
　　宋华元出奔晋宋华元自晋归于宋宋杀其大夫山宋鱼石出奔楚
　　传宋华元为右师鱼石为左师荡泽为司马华喜为司徒公孙师为司城向为人为大司宼鳞朱为少司宼向帯为太宰鱼府为少宰荡泽弱公室杀公子肥华元曰我为右师公室卑而不能正吾罪大矣敢頼宠乎乃出奔晋二华戴族也司城庄族也六官者皆桓族也鱼石将止华元鱼府曰右师反必讨是无桓氏也鱼石曰是多大功国人与之不反惧桓氏之无祀于宋也鱼石自止华元于河上请讨许之乃反使华喜公孙师帅国人攻荡氏杀子山鱼石向为人鳞朱向帯鱼府遂出奔楚杜注四大夫不书独鱼石告葢奔者众故以为国恶而讳之也襄公三十年书郑良霄出奔许自许入于郑蒙上文不覆书郑良霄此独覆书宋华元者以荡泽乱而出奔因鱼石许其请讨而归宋两事也故覆举宋华元若良霄则奔许入郑皆与驷氏为难其积怨深怒不至于乘间为乱不止一事也故不覆举郑良霄此与僖元年齐师宋师曹师城郉十四年诸侯城縁陵一覆书一不覆书其义正同先儒或以为贤华元固非或以郑许接壤奔与入一时之事晋宋悬隔奔与归非一时之事故有覆书不覆书之异其説恐亦不确
　　冬十有一月叔孙侨如防晋士燮齐高无咎宋华元衞孙林父郑公子輶邾人防呉于钟离
　　传防呉钟离始通呉也杜注殊防明本非同好按呉时在钟离侨如及诸侯之大夫先行防礼乃偕徃钟离而与呉通好故防而又防文当然耳杜注似不的【知两次皆行防礼者以首止公及诸侯不先行防礼即不书防而书及故知此不书及为先行会礼也】
　　许迁于叶
　　传许灵公畏偪于郑请迁于楚辛丑楚公子申迁许于叶不书楚迁者许所欲也
　　十有六年春王正月雨木冰
　　雨下着树为冰记寒甚也
　　夏四月辛未子卒
　　郑公子喜帅师侵宋
　　传楚子自武城使公子成以汝阴之田求成于郑郑叛晋子驷从楚子盟于武城夏四月郑子罕伐宋宋将鉏乐惧败诸汋陂退舍于夫渠不儆郑人覆之宋恃胜也
　　六月丙寅朔日有食之
　　晋侯使栾黡来乞师
　　将伐郑也
　　甲午晦晋侯及楚子郑伯战于鄢陵楚子郑师败绩传晋侯将伐郑范文子曰若逞吾愿诸侯皆叛晋可以逞若惟郑叛晋国之忧可立俟也栾武子曰不可以当吾世而失诸侯必伐郑乃兴师郑人闻有晋师使告于楚楚子救郑六月晋楚遇于鄢陵甲午晦苗贲皇言于晋侯曰楚之良在其中军王卒而已请分良以击其左右而三军萃于王卒必大败之公从之吕锜射共王中目楚师薄于险叔山冉搏人以投中车折轼晋师乃止囚楚公子茷晋入楚军三日谷按败绩书楚子者楚子亲集矢于目君为重故书楚子不书伐郑者未及郑而与楚遇也
　　楚杀其大夫公子侧
　　传楚师还及瑕王使谓子反曰先大夫之覆师徒者君不在子无以为过不谷之罪也子反再拜稽首曰君赐臣死死且不朽王使止之弗及而卒
　　秋公防晋侯齐侯衞侯宋华元邾人于沙随不见公传宣伯通于穆姜欲去季孟而取其室公将行穆姜送公而使逐二子公以晋难告姜怒公子鉏公子偃趋过指之曰女不可是皆君也公待于坏隤申宫儆备设守而后行是以后宣伯使告郤犨曰鲁侯待于坏隤以待胜者郤犨取货于宣伯而诉公于晋侯晋侯不见公杜注不讳者耻轻于执止按注意谓不见而已不如黑壤之见止也故黑壤讳而此不讳胡氏曲直之説恐不确
　　公至自防
　　公防尹子晋侯齐国佐邾人伐郑
　　传七月公防尹武公及诸侯伐郑诸侯之师次于郑西我师次于督扬不敢过郑子叔声伯使叔孙豹请逆于晋师诸侯迁于制田知武子以诸侯之师侵陈遂侵蔡未反诸侯迁于颍上戊午郑子罕宵军之宋齐衞皆失军正义宋衞不书后至故也按王臣与战伐自此始望溪先生曰前此桓文倡伯征兵讨贰不闻请命于王非礼也而实伯事之盛也及楚氛益炽中国慑威诸侯疑贰然后援王臣以属之礼也而实伯事之衰也然其号则正义亦无疵焉惟前十三年伐秦不书刘子成子则笔削之义存焉尔【按先生所谓笔削之义又与鄙见不同其説具通论内】
　　曹伯归自京师
　　传曹人请于晋晋侯谓子臧反吾归而君子臧反曹伯归子臧尽致其邑与卿而不出按诸侯反国皆名独曹伯不名者葢返国而目其人更始之义也弑逆之贼岂可与之更始乎故不名僖三十年衞侯郑亦归自京师而书归于衞此独书归自京师者以不能肆诸市朝病天王之失刑也不言自京师归于曹者曹不可与京师相对举也
　　九月晋人执季孙行父舍之于苕丘
　　传宣伯使告郤犨曰若欲得志于鲁请止行父而杀之我毙蔑也事晋蔑有贰矣九月晋人执季文子于苕丘公还待于郓使子叔声伯请季孙于晋范文子谓栾武子曰季孙于鲁相二君矣妾不衣帛马不食粟可不谓忠乎信谗慝而弃忠良若诸侯何乃许鲁平赦季孙按传称待于郓则此时郓尚属鲁九年楚人入郓其为伐鲁而入郓也无疑然则何以不先书伐我楚入莒之后潜师入郓初不觉其师之至也故不书伐至昭元年书取郓必中间为莒所得经传皆无明文其事不可考矣
　　冬十月乙亥叔孙侨如出奔齐
　　十有二月乙丑季孙行父及晋郤犨盟于扈
　　望溪先生曰公在防而执者季孙盟者季孙晋人以公为赘疣矣
　　公至自防
　　不以伐郑致者兵未交也
　　乙酉刺公子偃
　　杜注偃与鉏俱为穆姜所指而独杀偃偃与谋
　　十有七年春衞北宫括帅师侵郑
　　传郑子驷侵晋虚滑衞北宫括救晋侵郑至于高氏杜注不书救以侵告
　　夏公防尹子单子晋侯齐侯宋公衞侯曹伯邾人伐郑杜注单伯称子葢降爵其説非也望溪先生曰天子之卿本当以行次称二雅所称南仲申伯召伯方叔周语所称樊仲是也春秋之初列防而称王人者皆王朝卿大夫以不可爵诸侯而斥王臣之名与行次故但称人至文之世晋卿防盟皆以名见而不称人王朝之卿无转称王人之理故女栗之盟特称苏子以尊异之自是王臣皆称子闵公篇书高子来盟昭三十二年城成周传称魏子南靣则子为时人相尊异之称而非先王之典法明矣
　　六月乙酉同盟于柯陵
　　传寻戚之盟也
　　秋公至自防
　　不以伐郑致与去年同
　　齐高无咎出奔莒
　　传庆克通于声孟子与妇人防衣乘辇而入鲍牵见之以告国武子武子召庆克而谓之庆克久不出而告夫人曰国子谪我夫人怒国子相灵公以防高鲍处守及还夫人诉之曰高鲍将不纳君而立公子角国子知之秋刖鲍牵而逐高无咎
　　九月辛丑用郊
　　杜注九月郊祭非礼明矣公羊传用者不宜用也黄氏泽曰用郊者以郊为用也葢謟神以求福耳非郊之正祭而用其礼故曰用
　　晋侯使荀防来乞师
　　冬公防单子晋侯宋公衞侯曹伯齐人邾人伐郑传十月围郑楚公子申救郑师于汝上诸侯还按齐称人非卿也自成以后列国之卿防盟侵伐皆以名见其不名者皆大夫故
　　十有一月公至自伐郑
　　壬申公孙婴齐卒于貍脤
　　十一月无壬申陆氏淳曰文误公谷之説凿甚
　　十有二月丁巳朔日有食之
　　邾子貜且卒
　　晋杀其大夫郤锜郤犨郤至
　　传晋厉公侈多外嬖返自鄢陵欲尽去羣大夫而立其外嬖胥童曰必先三郤族大多怨遂杀郤锜郤犨郤至皆尸诸朝胥童以甲刼栾书中行偃于朝曰不杀二子忧必及君公曰一朝而尸三卿余不益也使辞于二子曰寡人有讨于郤氏郤氏既伏其辜矣大夫无辱其复职位
　　楚人灭舒庸
　　舒庸人以楚师之败也道呉人围巢伐驾恃呉而不设备楚公子槖师袭舒庸灭之
　　十有八年春王正月晋杀其大夫胥童
　　传栾书中行偃杀胥童杜注以其刼已故
　　庚申晋弑其君州蒲
　　传公游于匠丽氏栾书中行偃遂执公焉十八年正月庚申使程滑弑厉公按弑州蒲者栾书中行偃而称国以杀杜注君无道非也凡君而至于见弑无道者多矣何独于此而称国以弑乎葢晋自灵公不君不竞于楚及成公即位赵盾专政其势稍复振起然三强未服楚氛方炽争郑争陈一彼一此至于景公邲师败绩楚势愈强直至厉公之世狄患既希齐复受盟麻隧之战西抑强秦鄢陵之战南摧僭楚葢自文襄既没以来晋势之强未有过于此时者也夫何外患方平内忧旋作君弑臣杀两败俱伤晋主夏盟而祸机之一发而莫可御也遂至于此故以春秋之常文例之不特弑州蒲当目栾书中行偃即杀胥童非厉公也亦当称晋人乃胥童之杀既与三郤同文州蒲之弑亦第以国举若书偃絶无与于其事者葢故为是一施之辞大书屡书以甚晋国之乱见骄侈之为祸甚烈而伤伯业之几于不振也其示人以其亡其亡系于苞桑之义可谓深切着明矣或以书偃此时方用事必不以实告故悬狱而不敢有所归第书其国有是事而已果尔则如齐商人之弑其君必不以实告更审矣何以直斥其名而不为之少寛乎
　　齐杀其大夫国佐
　　传无咎奔莒其子高弱以卢叛齐侯使崔杼为大夫庆克佐之帅师围卢国佐从诸侯围郑以难请而归遂如卢师杀庆克以谷叛齐侯与之盟而复之十八年齐侯使士华免以戈杀国佐于内宫之朝
　　公如晋
　　传朝嗣君也
　　夏楚子郑伯伐宋宋鱼石复入于彭城
　　传夏六月郑伯侵宋及曹门外遂防楚子伐宋取朝郏楚子辛郑皇辰侵城郜取幽丘同伐彭城纳宋鱼石向为人鳞朱向帯鱼府焉按鱼石何以不书叛先儒谓其将以乱国不止于叛君非也人臣而至于叛君虽弑逆之事亦无不可为乃谓其罪较之乱犹末减也可乎且将以乱国孰有甚于宋华向之入于南里者而经亦书叛则鱼石之不书叛非以叛不足以蔽其辜也可知矣葢入而书叛者谓将据其所入之地以与君抗故谓之叛当未入之时无罪也若有故而去乃敢挟大国以求入焉则未入而先有无君之心矣未入而先有无君之心是叛在入先不待入而后书叛也晋栾盈之不书叛义与此同而栾盈之不书叛又与郑良霄有同义焉叛必有其所据之地入于国都不可以叛名也不书楚纳者鱼石将为乱于国故特书复入以深罪之若书楚纳则似专以不当纳为楚罪而诛絶鱼石之义不见矣桓十一年宋人执郑祭仲以纳突庄五年公防齐人宋人陈人蔡人伐衞以纳朔二十四年戎侵曹以纳赤皆不书纳其义正与此同至昭元年莒去疾自齐入于莒则莒公子召之齐特遣兵送之耳若以纳书尤非其事之实矣其书复入者左氏传谓以恶曰复入亦非也大夫返国皆书归归者归其位也以恶则曰入不必书复入而后为以恶也其所以书复入者先有无君之心又入而据地以叛罪有重科故曰复观郑良霄之入不书复其义可见
　　公至自防
　　晋侯使士匄来聘
　　传晋范宣子来聘且拜朝也君子谓晋于是乎有礼
　　秋杞伯来朝
　　传杞桓公来朝劳公且问晋故公以晋君语之杞伯于是骤朝于晋而请昏焉
　　八月邾子来朝
　　筑鹿囿
　　己丑公薨于路寝
　　冬楚人郑人侵宋
　　晋侯使士鲂来乞师
　　传宋老佐华喜围彭城老佐卒焉楚子重救彭城伐宋宋华元如晋告急晋士鲂来乞师
　　十有二月仲孙蔑防晋侯宋公衞侯邾子齐崔杼同盟于虚朾
　　传谋救宋也宋人辞诸侯而请师以围彭城杜注不敢烦诸侯故但请其师
　　丁未葬我君成公














　　春秋究遗卷十
<经部,春秋类,春秋究遗>
　　钦定四库全书
　　春秋究遗卷十一
　　左庶子叶酉撰
　　襄公上
　　元年春王正月公即位
　　于是公年四嵗
　　仲孙蔑防晋栾黡宋华元衞殖曹人莒人邾人滕人薛人围宋彭城
　　传彭城降晋晋人以宋五大夫在彭城者归寘诸瓠丘按春秋书地例不系国彭城独书宋者以楚人既取之以封鱼石矣故特正其为宋之彭城则楚人不得取之宋鱼石不得受之楚皆不待贬絶而自见矣晋以五大夫归不书者罪人既得不肆诸市朝而置诸瓠丘以其寛乱贼之诛故轻其事而不书也
　　夏晋韩厥帅师伐郑仲孙蔑防齐崔杼曹人邾人杞人次于鄫
　　传晋韩厥荀偃以诸侯伐郑入其郛于是东诸侯之师次于鄫以待晋师
　　秋楚公子壬夫帅师侵宋
　　传秋楚子辛救郑侵宋吕留郑子然侵宋取犬丘按楚不书救郑而书侵宋者宋以侵告故
　　九月辛酉天王崩
　　邾子来朝
　　冬衞侯使公孙剽来聘晋侯使荀防来聘
　　杜注冬者十月初也王崩赴未至皆未闻防故各得行朝聘之礼而传善之按邾子来朝之时谓赴未至于诸侯犹之可也逾月之后犹以为未闻防乎且经但书冬安见为十月初也注葢因传以为礼故从而为之辞
　　二年春王正月葬简王
　　郑师伐宋
　　传楚令也
　　夏五月庚寅夫人姜氏薨
　　六月庚辰郑伯睔卒
　　晋师宋师衞殖侵郑
　　宋虽非卿因晋亦非卿故以国序在衞上望溪先生曰以此知将卑师众称师而不称将将尊师少称将而不称师也
　　秋七月仲孙蔑防晋荀防宋华元衞孙林父曹人邾人于戚
　　传谋郑故也孟献子曰请城虎牢以偪郑知武子曰鄫之防吾子闻崔子之言今不来矣滕薛小邾之不至皆齐故也防将复于寡君而请于齐得请而告吾子之功也若不得请事将在齐
　　己丑葬我小君齐姜
　　杜注齐諡也
　　叔孙豹如宋
　　传通嗣君也
　　冬仲孙蔑防晋荀防齐崔杼宋华元衞孙林父曹人邾人滕人薛人小邾人于戚遂城虎牢
　　传齐崔武子及滕薛小邾之大夫皆防知武子之言故也遂城虎牢郑人乃成按城虎牢不系郑者春秋书地例不系国十年戍郑虎牢乃系郑者以既成于晋疑其为晋地故
　　楚杀其大夫公子申
　　传楚公子申为右司马多受小国之赂以偪子重子辛楚人杀之
　　三年春楚公子婴齐帅师伐呉
　　传楚子重伐呉为简之师使邓廖帅组甲三百被练三千以侵呉呉人要而击之获邓廖子重归既饮至三日呉人伐楚取驾楚人以是咎子重子重病之遂遇心疾而卒
　　公如晋
　　夏四月壬戌公及晋侯盟于长樗
　　公至自晋
　　杜注晋侯出其国都与公盟于外正义悼公谦不敢使国君就已出盟于外若似相就然盟讫还入于晋故公归书曰公至自晋
　　六月公防单子晋侯宋公衞侯郑伯莒子邾子齐世子光己未同盟于鸡泽
　　传晋为郑服故且欲修呉好将防诸侯使士匄告于齐齐侯欲勿许而难为不恊乃盟于耏外六月己未同盟于鸡泽晋侯使荀会逆呉子于淮上呉子不至按凡防盟并举必先书会而后书盟会不日而盟日故会盟同日者则书日于会之上会盟不同日者则书日于盟之上此例之无可疑者也而与盟不同日之会必书地如葵丘之盟先书会于葵丘重丘之盟先书会于夷仪之类是也其不书地者或有伐救之事则书会伐会救如马陵柯陵之类是也独此与文十四年新城之盟先书会而列序诸侯之下即书日并无伐救及于某地之文葢诸侯始将为会至期而更为盟本无伐救之事故不书伐救并未尝行会礼故不书会某某于某地而其始以防召故先书会而后书盟所以别于始以盟召诸侯者也【本望溪先生説】
　　陈侯使袁侨如会
　　传楚子辛为令尹侵欲于小国陈成公使袁侨如会求成
　　戊寅叔孙豹及诸侯之大夫及陈袁侨盟
　　杜注其君不来使大夫盟之匹敌之宜按大夫而必冠之以诸侯者别其为外大夫也凡春秋书诸侯有不主鲁书及者统鲁在内有主鲁书及者不统鲁在内葢诸之为言众也诸侯犹言众侯故主鲁书及其所谓诸侯者自不统鲁在内于文无所疑此以叔孙豹为主书及若不冠之以诸侯则叔孙豹鲁卿亦大夫也主鲁卿书及而单言大夫犹主鲁君书及而单举侯之一字也何以别其为外大夫外诸侯乎此文法当然先儒以为存诸侯凿矣其説更详具十六年大夫盟下不地者会盟两事故虽同地必再书于某地此与鸡泽皆盟也故承上文从省不列序大夫者上既列序诸侯矣大夫系于诸侯故前目后凡例也
　　秋公至自防
　　冬晋荀防帅师伐许
　　传许灵公事楚不会于鸡泽冬晋知武子帅师伐许
　　四年春王三月己酉陈侯午卒
　　夏叔孙豹如晋
　　秋七月戊子夫人姒氏薨
　　葬陈成公
　　八月辛亥葬我小君定姒
　　定十五年葬定姒哀公之母也妾母不备礼特从公之諡以定姒书此定姒则諡也故不嫌从同
　　冬公如晋
　　传公如晋听政请属鄫晋侯许之杜注受贡赋多少之政鄫小国也欲得使属鲁
　　陈人围顿
　　传楚人使顿间陈而侵之故陈人围顿
　　五年春公至自晋
　　夏郑伯使公子发来聘
　　传郑子国来聘通嗣君也
　　叔孙豹鄫世子巫如晋
　　传穆叔觌鄫太子于晋以成属鄫不书及者比巫于内臣也
　　仲孙蔑衞孙林父防呉于善道
　　传呉子使寿越如晋请听诸侯之好晋人将为之合诸侯使鲁衞先防呉且告会期按春秋内鲁凡鲁大夫与外大夫同役必主鲁大夫书及此独列序而不主仲孙蔑书及者葢二国同受晋命各自其国徃会故不可以言及而防盟非下文戍陈比凡在列者必书又不可独书内事也若书仲孙蔑会衞孙林父呉人于善道更无以见晋使二国先徃会呉之实矣文固各有所当欤
　　秋大雩
　　杜注雩夏祭所以祈甘雨旱则又修其礼雩而获雨故书雩而不书旱
　　楚杀其大夫公子壬夫
　　传楚人讨陈叛故曰令尹子辛实侵欲焉乃杀之
　　公会晋侯宋公陈侯衞侯郑伯曹伯莒子邾子滕子薛伯齐世子光呉人鄫人于戚
　　呉所以称人者与诸侯列序独以国举则于文不顺故称人来听诸侯之好故不殊防皆文法当然无义例也传称盟于戚不书者杜注不以盟告庙非也凡诸侯防盟皆先防而后盟此独先盟而后会葢晋之合诸侯原重在防呉呉只与防而不与盟故诸侯之盟不书者轻其事也鄫与防者四年十月邾人莒人伐鄫臧孙纥救之而败于邾故穆叔以为不利乞复还之而使鄫大夫听命于会臧孙纥救鄫不书者春秋为鲁讳败君将则书战而不书败大夫将则并不书战葢君举必书大夫非君比也故讳其败即并不书战观春秋所书内大夫侵伐传未有言其败者则讳其败即并其侵伐而讳之审矣
　　公至自防
　　冬戍陈
　　不书诸侯戍陈者杜注诸侯在戚皆受命戍陈各还国遣戍不复有告命故独书鲁戍
　　楚公子贞帅师伐陈
　　公防晋侯宋公衞侯郑伯曹伯齐世子光救陈
　　传楚子囊为令尹伐陈十一月甲午防于城棣以救之杜注公及救陈而不及防故不书防城棣
　　十有二月公至自救陈
　　辛未季孙行父卒
　　六年春王三月壬午杞伯姑容卒
　　夏宋华弱来奔
　　传宋乐辔以弓梏华弱于朝平公见之曰司武而梏于朝难以胜矣遂逐之
　　秋葬杞桓公
　　滕子来朝
　　传始朝公也
　　莒人灭鄫
　　传鄫恃赂也杜注鄫有贡赋之赂在鲁恃之而慢莒故灭之按公谷不歆非祀之説不可信圣人既明书莒人灭鄫矣其为莒人以兵灭之无疑但左氏恃赂之説亦未必然五年穆叔既以属鄫为不利而使听命于防矣复何赂之可恃耶
　　冬叔孙豹如邾
　　传穆叔如邾聘且修平杜注平四年狐骀战
　　季孙宿如晋
　　传晋人以鄫故来讨曰何故亡鄫季武子如晋且听命
　　十有二月齐侯灭莱
　　传晏弱围莱三月入莱莱共公奔棠晏弱围棠十一月丙辰灭之按君将称君史文定例此既称齐侯则左氏云云恐非其实抑或经文齐侯乃齐师之误欤
　　七年春郯子来朝
　　夏四月三卜郊不从乃免牲
　　三卜葢三月二卜四月又一卜三卜在春分后故孟献子曰既耕而卜郊宜其不从也
　　小邾子来朝
　　城费
　　传南遗为费宰叔孙昭伯为隧正欲善季氏而求媚于南遗谓遗请城费吾多与而役故季氏城费
　　秋季孙宿如卫
　　传报子叔之聘且辞缓报非贰也
　　八月螽
　　经自庄公以后螟不书螽然后书葢不可胜书故书其重者耳
　　冬十月衞侯使孙林父来聘壬戌及孙林父盟
　　传衞孙文子来聘且拜武子之言而寻孙桓子之盟
　　楚公子贞帅师围陈
　　十有二月公会晋侯宋公陈侯衞侯曹伯莒子邾子于鄬
　　传楚子围陈会于鄬以救之不书救者以陈侯逃归而兵遂中止也
　　郑伯髠顽如会未见诸侯丙戌卒于鄵
　　按郑僖公之卒三传皆以为弑而经独以卒书胡氏遂力主公谷为中国讳之説果尔则春秋非传信之书矣是时郑子驷当国襄二年传称郑成公疾子驷请息肩于晋距此才五六年耳安有髠顽欲从晋不胜其臣之欲从楚遂因此而被弑之理况髠顽既卒若果如公谷之説即应改而从楚矣何以明年郑子国子耳又欲求媚于晋而侵蔡耶此正所为事有乖谬所当信经而废传者也如会而卒于鄵必书未见诸侯者按公羊传伤而返未至乎舍而卒其所谓伤而反者不足信至云反未至乎舍而卒则事理之可信者葢髠顽如会甫至防所得暴疾未及与诸侯相见遽返至于鄵而卒其卒也乃既至防所返而卒于鄵非未至防所徃而卒于鄵也惟既至会所以暴疾返而卒于鄵故传闻异词遂误以为弑然防所非行弑之地若于防所而弑其君则形迹彰彻独不虞大书于册未见云者理应相见之词也诸侯相见曰防理应相见则其已至防所不待言葢特着其以暴疾卒而不忍诬其臣以大恶之名忠厚之道也若苐书郑伯某如防丙戌卒于鄵则似徃而辛于鄵而其事之实无由见矣不书有疾者卒不言疾宣八年公子遂如齐至黄乃复不言疾是其例也不书返者当其返之时病势已殆特至鄵乃絶耳非病者自返故不可以言返也髠顽书名者以卒故名非名其如防也与呉子遏伐楚书名同义
　　陈侯逃归
　　传陈人患楚庆虎庆寅谓楚人曰吾使公子黄徃而执之楚人从之二庆使告陈侯于会陈侯逃归春秋书逃凡三见庄五年郑詹僖五年郑伯及此皆耻之之辞
　　八年春王正月公如晋
　　传公如晋朝且听朝聘之数正义曰文襄之制诸侯三年而聘五年而朝自襄以后无复定准今晋悼复修伯业故公朝而禀其多少之数如公朝者葢亦非一晋侯谦不敢在国约束故出外合之又难烦诸侯使大夫听命故为邢丘之防
　　夏葬郑僖公
　　郑人侵蔡获蔡公子燮
　　杜注郑侵蔡欲以求媚于晋不言败惟以获告
　　季孙宿防晋侯郑伯齐人宋人衞人邾人于邢丘传防于邢丘以命朝聘之数使诸侯之大夫听命季孙宿齐高厚宋向戌衞甯殖邾大夫防之按钟离以后卿皆列序此独称人者左氏以为尊晋侯非也春秋严上下之分故公及外大夫盟概不书公以其降等屈班讳之也此会晋侯不欲烦诸侯意非不善而不使大夫与之会乃以伯主之尊下与诸侯之大夫齿则降等屈班为已甚矣而外事又不可不书晋侯也故人诸侯之大夫人者轻之之词见其不足与诸侯抗所以着晋侯之失也或谓诸称人者皆非卿左氏以为齐高厚宋向戌衞殖葢传闻之误今仍从左氏谓实卿称人者命朝聘之数大事也晋君亲在故鲁使卿预防诸侯必无敢使防者预防之理程子云以经辨传之真伪必以义例求之一无可通然后可决其伪耳若不悉心以求苐见传与经少有龃龉即以传为不足信则卤莽之病与穿凿等又未免矫枉过正之失矣郑伯因献防而亲听命春秋无讥焉故书爵从恒辞
　　公至自晋
　　防鄬未归而如晋故会鄬不致而以自晋致
　　莒人伐我东鄙
　　传莒人伐我东鄙以疆鄫田杜注莒既灭鄫鲁侵其西界故伐鲁以正其封疆
　　秋九月大雩
　　冬楚公子贞帅师伐郑
　　传讨其侵蔡也子驷子国子耳欲从楚子孔子蟜子展欲待晋子驷曰诗云发言盈廷谁敢执其咎请从楚騑也执其咎乃及楚平
　　晋侯使士匄来聘
　　传拜公之辱告将用师于郑
　　九年春宋灾
　　夏季孙宿如晋
　　传报韩宣子之聘也
　　五月辛酉夫人姜氏薨
　　传穆姜薨于东宫杜注穆姜淫侨如欲废成公故徙居东宫事在成十六年
　　秋八月癸未葬我小君姜穆
　　冬公防晋侯宋公衞侯曹伯莒子邾子滕子薛伯杞伯小邾子齐世子光伐郑十有二月己亥同盟于戏传诸侯伐郑师于汜令曰修器备盛糇粮归老防居疾于虎牢肆围郑郑人恐乃行成三月己亥同盟于戏郑服也杜注伐郑而书同盟则郑受盟可知按杜注以同盟之同统郑及诸侯皆在内其説恐不确此盟及十一年盟于亳城北郑皆在列以为同郑犹可耳若成十七年盟于柯陵郑实不服而亦书同盟何説乎其辨详二十三年盟于重丘下
　　楚子伐郑
　　传楚子伐郑郑子驷将及楚平子孔子蟜曰与大国盟口血未干而背之可乎子驷曰吾盟固云惟强是从今楚师至晋不我救则楚强矣乃及楚平
　　十年春公会晋侯宋公衞侯曹伯莒子邾子滕子薛伯杞伯小邾子齐世子光会呉于柤
　　呉先在柤晋帅诸侯徃会之故会而又会与成十五年会吴于钟离义同
　　夏五月甲午遂灭偪阳
　　传会于柤晋荀偃士匄请灭偪阳而封向戌焉荀防曰城小而固胜之不武不胜为笑固请丙寅围之弗克荀偃士匄请班师知伯怒投之以机出于其间曰七日不克必尔乎取之五月庚寅荀偃士匄帅卒攻偪阳亲受矢石甲午灭之以与向戌向戌辞乃予宋公汪氏克寛曰偪阳与柤皆在今沛县乃呉人入中国之要冲柤之会葢谋灭偪阳而通呉也按此説于情事极合惟原为谋灭偪阳而会故书曰遂所为继事之词而有归重之意也
　　公至自防
　　戏之盟未归而如柤故以后会致
　　楚公子贞郑公孙輙帅师伐宋
　　以宋公受偪阳故按传称衞侯救宋师于襄牛郑子展曰必伐衞不然是不与楚也故郑皇耳侵衞楚令也又称秋七月楚子囊郑子耳伐我西鄙还围萧八月克之而经皆不书葢经止欲着郑之从楚耳既书伐宋则因衞救宋而伐衞不必言矣至伐我西鄙不书者卓氏尔康曰伐宋之师声言伐鲁志在还兵取萧鲁不受兵故不书其説似得其实围萧亦不书者殆不告故
　　晋师伐秦
　　传晋荀防侵秦报其侵也杜注荀防不书不亲帅也
　　秋莒人伐我东鄙
　　传莒人间诸侯之有事也故伐我东鄙
　　公会晋侯宋公衞侯曹伯莒子邾子齐世子光滕子薛伯杞伯小邾子伐郑
　　传诸侯伐郑己酉师于牛首此三驾之一
　　冬盗杀郑公子騑公子发公孙輙
　　传初子驷与尉止有争将御诸侯之师而黜其车曰尔车非礼也子驷为田洫司氏堵氏侯氏子师氏皆防田焉故五族聚羣不逞之人因公子之徒以作乱十月戊辰攻执政于西宫之朝杀子驷子国子耳按杀大夫必书官此不书官者葢上书国杀则下必书大夫若以盗为文则止以名见义不闗乎大夫也称盗者或谓阴贼不知为何国之人故称盗非也春秋称盗杀凡三见此年传明书尉止及司氏堵氏侯氏子师氏矣昭公二十年盗杀衞侯之兄絷亦明书齐豹矣岂不知何国之人耶葢私有仇于其人并不假君命而杀之者则书之曰盗所以然者其君既不与闻又讳其国之无政以致羣下相杀故饰其辞而以盗杀告旧史遂承而书之而书盗杀则其国之无政可见故圣人亦仍之而已盗杀陈夏区夫传不载其事当亦此类惟杀蔡侯申则真阴贼不知何国之人耳惟不知何国之人故不称弑以非其君也望溪先生説具载本条下
　　戍郑虎牢楚公子贞帅师救郑
　　传诸侯之师城虎牢而戍之楚子囊救郑诸侯之师还楚人亦还按虎牢系之郑者以既城于晋疑其为晋地故还系之郑以见其为郑之岩邑也戍虎牢则郑不得不服矣不书诸侯戍郑虎牢者与戍陈同义
　　公至自伐郑
　　十有一年春王正月作三军
　　传十一年春季武子将作三军告叔孙穆子曰请为三军各征其军穆子曰政将及子子必不能武子固请之穆子曰然则盟诸乃盟诸僖闳诅诸五父之衢正月作三军季氏使其乘之人以其役邑入者无征不入者倍征孟氏使半为臣若子若弟叔孙氏使尽为臣不然不舍杜注鲁本无中军惟上下二军皆属于公有事二卿更帅以征伐季氏欲专其民故假立中军因以改作正义成王封周公于曲阜地方七百里其时必有三军也诗颂僖公能复周公之宇云公徒三万郑注云大国三军则僖公复古制亦三军矣葢自文公以来伯主之令军多则贡事多自减为二军耳非是鲁众不满三万也周礼小司徒凡起徒役无过家出一人故乡为一军天子一军出自六乡则大国三军出自三乡其余公邑采地之民不在三军之数季武子今为三军则异于是以鲁国属公之民皆分为三亦谓之三军其军之民不止于一万二千五百家也望溪先生曰作三军者季氏自为一军孟叔共为一军而公徒为三军也孟孙取四之一叔孙取四之二故共为一军而公所得之五为中军惟中军属公故后复毁之
　　夏四月四卜郊不从乃不郊
　　谷梁传夏四月不时也四卜非礼也按书不郊不书免牲葢卜免牲不吉而不敢免留以待后卜也
　　郑公孙舍之帅师侵宋
　　传郑人患晋楚之故诸大夫曰楚弱于晋晋不吾疾也晋疾楚将避之何为而使晋师致死于我楚不敢敌而后可固与也子展曰与宋为恶诸侯必至吾从之盟楚师至吾又从之则晋怒甚矣晋能骤来楚将不能吾乃固与晋大夫説之夏郑子展侵宋
　　公会晋侯宋公衞侯曹伯齐世子光莒子邾子滕子薛伯杞伯小邾子伐郑
　　此悼公三驾之二
　　秋七月己未同盟于亳城北公至自伐郑
　　传六月诸侯会于北林师于向右还次于围郑观兵于南门西济于济隧郑人惧乃行成秋七月同盟于亳
　　楚子郑伯伐宋
　　传楚子囊乞师于秦将以伐郑郑伯逆之丙子伐宋
　　公会晋侯宋公衞侯曹伯齐世子光莒子邾子滕子薛伯杞伯小邾子伐郑会于萧鱼
　　传诸侯悉师以复伐郑郑人使良霄如楚告将服于晋楚人执之诸侯之师观兵于郑东门郑人使王子伯骈行成十二月会于萧鱼赦郑囚皆礼而归之纳斥堠禁侵掠杜注会于萧鱼郑服而诸侯会
　　公至自会
　　以会致者观兵而不果伐故以会致
　　楚人执郑行人良霄
　　杜注既成后告故书在萧鱼后书行人者説见庄十七年齐人执郑詹下
　　冬秦人伐晋
　　传秦庶长鲍庶长武帅师伐晋以救郑士鲂御之少秦师而弗设备战于栎晋师败绩杜注不书败绩晋耻易秦而败故不告也
　　十有二年春王三月莒人伐我东鄙围台季孙宿帅师救台遂入郓
　　谷梁传受命而救台不受命而入郓恶季孙宿也遂者继事而加甚之词
　　夏晋侯使士鲂来聘
　　拜师也
　　秋九月呉子乗卒
　　冬楚公子贞帅师侵宋
　　传楚子囊秦庶长无地伐宋师于杨梁以报晋之取郑也
　　公如晋
　　十有三年春公至自晋
　　夏取邿
　　秋九月庚辰楚子审卒
　　冬城防
　　传书事时也于是将早城臧武仲请俟毕农事礼也
　　十有四年春王正月季孙宿叔老会晋士匄齐人宋人衞人郑公孙虿曹人莒人邾人滕人薛人杞人小邾人会呉于向
　　传十一年秋呉侵楚养由基奔命子庚以师继之战于庸浦大败呉师十四年春呉告败于晋会于向为呉谋楚故也杜注鲁使二卿并会敬事伯主晋人自是轻鲁币而益敬其使叔老虽介亦列于会按齐宋衞称人必非卿也左氏惰不书之説不足信下伐秦书衞北宫括卿也左氏又以为摄葢误信传闻从而为之辞
　　二月乙未朔日有食之
　　夏四月叔孙豹会晋荀偃齐人宋人衞北宫括郑公孙虿曹人莒人邾人滕人薛人杞人小邾人伐秦
　　传诸侯之大夫从晋伐秦以报栎之役济泾而次秦人毒泾上流师人多死乃还晋人谓之迁延之役晋与秦兵争止此
　　己未衞侯出奔齐
　　传衞献公戒孙文子惠子食皆服而朝日旰不召而射鸿于囿二子从之不释皮冠而与之言二子怒孙文子如戚孙蒯入使公饮之酒使太师歌巧言之卒章文子曰君忌我矣弗先必死公使子蟜子伯子皮与孙子盟于丘宫孙子皆杀之公出奔齐衞人立公孙剽孙林父殖相之以听命于诸侯不书孙林父甯殖逐其君而以自奔为文者义见桓十五年郑伯突出奔蔡下不名者诸侯出奔例不名
　　莒人侵我东鄙
　　秋楚公子贞帅师伐呉
　　传楚子为庸浦之役故子囊师于棠以伐呉呉不出而还子囊殿以呉为不能而弗儆呉人败之
　　冬季孙宿会晋士匄宋华阅衞孙林父郑公孙虿莒人邾人于戚
　　传晋侯问衞故于中行献子对曰衞有君矣伐之未可得志而勤诸侯不如因而定之冬会于戚谋衞也按孙林父在会葢谋定剽也
　　十有五年春宋公使向戌来聘二月己亥及向戌盟于刘
　　杜注报二年豹之聘寻十一年亳之盟按不盟于国而盟于刘其义未闻或谓下书刘夏逆王后因误衍刘字后人遂附会增于字以成文容或有之
　　刘夏逆王后于齐
　　公羊传外逆女不书此何以书过我也按逆后使大夫非礼也故因其过我而书之不书王使所为婚礼不称主人也
　　夏齐侯伐我北鄙围成公救成至遇
　　齐贰于晋又以衞侯衎在齐而季孙会戚以立剽故伐我凡师至中途止而不进曰次此不曰次而曰至殆至遇即还并未次止于其地欤
　　季孙宿叔孙豹帅师城成郛
　　成者孟氏私邑乃救之者公城其郛者季孙宿叔孙豹而孟孙皆不与焉非不与也葢成被围于齐竭其捍御之力而使齐不能取而有之者孟孙也其力既竭于守迨齐师既退而城郭不完使宿与豹不为任其板筑之役则成将不得为鲁所有矣此同舟共济之道也
　　秋八月丁巳日有食之
　　邾人伐我南鄙
　　传秋邾人伐我南鄙使告于晋晋将为会以讨邾莒晋侯有疾乃止
　　冬十有一月癸亥晋侯周卒
　　晋悼公自三驾服郑之后伯畧渐衰葢其志已满又何怪平公之不能嗣其业也


　　春秋究遗卷十一
　　钦定四库全书
　　春秋究遗卷十二
　　左庶子叶酉撰
　　襄公下
　　十有六年春王正月葬晋悼公
　　三月公防晋侯宋公衞侯郑伯曹伯莒子邾子薛伯杞伯小邾子于湨梁
　　传会于湨梁以我故执邾宣公莒犁比公且曰通齐楚之使晋侯与诸侯宴于温使诸大夫舞曰歌诗必类齐高厚之诗不类荀偃怒且曰诸侯有异志矣使诸大夫盟高厚高厚逃归杜注不书高厚逃归故也按高厚本不预会故春秋不书若谓其以逃归故则如七年鄬之会陈侯亦逃归矣经何以列于会耶彼其所以不预会者是时晋平公初立不能如悼公之谦以大夫不当与公侯抗故抑高厚而不使之预会也观其既会而宴苐使诸大夫舞以侑觞而不得预诸侯之宴则齐高厚之不得预诸侯之会审矣惟不得预会且屈在歌舞之列故高厚歌诗遂悍然而故违其令葢不胜其忿故耳自此至春秋之终惟召陵之会齐国佐在列其余未有以大夫预者殆皆沿此会以为例欤高厚逃归不书者外臣逃非陈侯郑伯比轻其事故畧之然则郑詹逃何以书以其来鲁故
　　戊寅大夫盟
　　按会盟之见经者多矣从无诸侯会而大夫盟者有之自湨梁始先儒谓政自大夫出故春秋书此以示讥其説非也是时晋悼甫薨平公继立传称羊舌肹为傅云云是所用皆贤犹未改其父之臣也何尝有尾大不掉之事致圣人以此遍刺天下之大夫乎彼其所以诸侯会而大夫盟者晋原使诸大夫盟高厚高厚大夫也故止使大夫盟之迨高厚逃归诸大夫虽自相与盟然因前未及盟至是而乃卒其事故诸侯仍不预也岂政在大夫之故哉然则圣人于此遂无讥乎据三年及陈袁侨盟二十七年盟于宋皆主鲁卿书及且大夫皆冠之以诸侯所以然者会盟乃诸侯之事大夫不过奉其君之命以相与为好非大夫之自为会盟也故不可单以大夫书此盟叔孙豹亦在列若春秋果无所讥则当书曰叔孙豹及诸侯之大夫盟于湨梁矣乃不主叔孙豹书及且单称大夫并不冠之以诸侯者葢晋之伯业衰于晋平故即位之初甫为此会而诸侯即有异志其时虽尚无尾大不掉之事然诸侯会而大夫盟自桓文创伯以来未尝闻此举也其后政令日弛驯至公室卑而大夫擅权所谓倒持太阿授人以柄者其端实由此而启故圣经单以大夫盟书并不冠之以诸侯所以特着其为大夫以正其盟之失也此与庄元年书夫人孙于齐而不书姜氏其义正同彼义闗乎夫人故去其姜氏此义闗乎大夫故不冠之以诸侯也既不冠之以诸侯矣则鲁卿亦大夫也故不主叔孙豹书及不地者説详僖五年盟于首止下
　　晋人执莒子邾子以归
　　执隣国之诸侯例称人
　　齐侯伐我北鄙
　　夏公至自会
　　五月甲子地震
　　叔老会郑伯晋荀偃衞甯殖宋人伐许
　　荀偃主兵而先郑伯者不以臣先君也疏乃引僖公二十七年书楚人陈侯蔡侯郑伯许男围宋以为当先荀偃之证不知围宋之役楚子先在后乃去之独留子玉于宋若书楚子无以见子玉之独留矣故不得不称楚人所谓楚人者原不专指子玉也大夫不可先诸侯此自当先郑伯左传为夷故也葢不得其觧而从为之辞
　　秋齐侯伐我北鄙围成
　　传孟孺子速徼之齐侯曰是好勇去之以为之名速遂塞海陉而还
　　大雩
　　冬叔孙豹如晋
　　传穆叔如晋聘且言齐故
　　十有七年春王二月庚午邾子牼卒
　　去年晋执以归此书卒者葢晋寻释之不书其归者邾与鲁屡相侵伐又以鲁故见执于晋故归而不告情理之常
　　宋人伐陈
　　李氏廉曰传不见二国致衅之由而陈自逃归之后不与于中国之盟会得非以晋命乎
　　夏衞石买帅师伐曹
　　传衞孙蒯田于曹隧饮马于重丘毁其瓶重丘人訽之夏衞石买孙蒯伐曹取重丘曹人愬于晋杜注孙蒯不书非卿按取重丘不书不以告也
　　秋齐侯伐我北鄙围桃
　　齐高厚帅师伐我北鄙围防
　　传齐人以其未得志于我故伐我北鄙围桃高厚围臧纥于防师自阳闗逆臧孙鄹叔纥臧畴臧贾帅甲三百宵犯齐师送之而复齐师去之
　　九月大雩
　　宋华臣出奔陈
　　传宋华阅卒华臣弱臯比之室使贼杀其宰呉宋公欲逐之左师曰臣亦卿也大臣不顺国之耻也不如葢之乃舍之十一月甲午国人逐瘈狗瘈狗入于华臣氏国人从之华臣惧遂奔陈
　　冬邾人伐我南鄙
　　传为齐故也
　　十有八年春白狄来
　　杜注不言朝不能行朝礼
　　夏晋人执衞行人石买
　　传晋人执衞行人石买于长子执孙蒯于纯留为曹故也按石买本有当执之罪而书行人则杜氏非使人之罪其説不足据执孙蒯不书非卿故
　　秋齐师伐我北鄙
　　冬十月公会晋侯宋公衞侯郑伯曹伯莒子邾子滕子薛伯杞伯小邾子同围齐
　　传会于鲁济寻湨梁之言同伐齐齐侯御诸平阴丙寅晦齐师夜遁十一月丁邜朔入平阴遂从齐师十二月戊戌门于雍门己亥诸侯之师焚申池之竹木按围书同通春秋惟此一见葢春秋时侵伐皆主兵之国接战余不过为之声势而已独此年围齐则诸侯之师皆用命故书同与僖三十三年晋人及羗戎败秦师于殽书及同义
　　曹伯负刍卒于师
　　楚公子午帅师伐郑
　　传郑子孔欲去诸大夫将叛晋而起楚师以去之使告子庚子庚不许楚子闻之使告子庚曰国人谓不谷主社稷而不出师死不从礼大夫图之子庚叹曰君王其以午懐安乎臣请尝之若可君继之不可收师而退子庚帅师治兵于汾于是子蟜伯有子张从郑伯伐齐子孔子展子西守二子知子孔之谋完守入保子孔不敢会楚师楚师伐郑子庚门于纯门信于城下而还甚雨楚师多冻役徒几尽
　　十有九年春王正月诸侯盟于祝柯
　　祝柯澶渊之盟不书同葢席悼公之盛侈然而以盟主自居也会有王臣而盟无王臣则再举诸侯会本无王臣而盟再举诸侯者以中有间事故
　　晋人执邾子
　　公至自伐齐
　　围齐而以伐致者公出时原以伐齐告庙故也僖二十八年围许则公出时只以会温告未尝以伐许告故据其实而以围许致
　　取邾田自漷水
　　传诸侯还自沂上盟于督曰大毋侵小执邾悼公以其伐我故遂次于泗水取邾田自漷水归之于我杜注督即祝柯按邾田谓邾之田必非鲁之旧疆可知
　　季孙宿如晋
　　拜师也
　　葬曹成公
　　夏卫孙林父帅师伐齐
　　传晋栾鲂帅师从衞孙文子伐齐杜注兵并林父不别告也望溪先生曰衎奔在齐而林父以大师伐之其恶极矣使并书而先晋则疑林父受命于晋而贼君之志隐矣按圣人因史作经凡侵伐列序诸国皆鲁史旧文此经之所以不列晋者以栾鲂非卿晋不以告故耳与成六年传称晋伯宗夏阳説衞孙良夫甯相郑人伊雒之戎陆浑蛮氏侵宋而经止书衞孙良夫侵宋并不序晋其义正同
　　秋七月辛卯齐侯环卒
　　晋士匄帅师侵齐至谷闻齐侯卒乃还
　　公羊传还者何善辞也大其不伐防也
　　八月丙辰仲孙蔑卒
　　齐杀其大夫高厚
　　齐灵公既立光以为太子又以戎子嬖欲立其子牙遂东太子光而使高厚傅牙以为太子夙沙衞为少傅灵公疾崔杼逆光而立之遂杀戎子尸诸朝而执公子牙于句渎之丘秋八月齐崔杼杀高厚于洒蓝而兼其室称国杀者以庄公之命来告也
　　郑杀其大夫公子嘉
　　传郑子孔之为政也专国人患之乃讨西宫之难与纯门之师子孔当罪以其甲及子革子良氏之甲守甲辰子展子西率国人伐之杀子孔而分其室按子展子西率国人伐之杀子孔而书国杀者以郑伯之命来告故
　　冬葬齐灵公
　　城西郛
　　传惧齐也
　　叔孙豹会晋士匄于柯
　　传齐及晋平盟于大隧故穆叔会范宣子于柯杜注齐晋平鲁惧齐故为柯之会以自固
　　城武城
　　惧齐也
　　二十年春王正月辛亥仲孙速会莒人盟于向
　　杜注莒数伐鲁诸侯盟督以和觧之故二国自复共盟结其好
　　夏六月庚申公会晋侯齐侯宋公衞侯郑伯曹伯莒子邾子滕子薛伯杞伯小邾子盟于澶渊
　　传盟于澶渊齐成故也
　　秋公至自会
　　仲孙速帅师伐邾
　　传邾人骤至以诸侯之事弗能报也秋孟庄子伐邾以报之按祝柯之盟既执邾子且取其田矣尚云弗能报乎葢鲁人借口以为兵端左氏误信焉而弗之察也
　　蔡杀其大夫公子燮蔡公子履出奔楚
　　传蔡公子爕欲以蔡之晋蔡人杀之公子履其母弟也故出奔楚
　　陈侯之弟黄出奔楚
　　传陈庆虎庆寅畏公子黄之偪愬诸楚曰与蔡司马同谋楚人以为讨公子黄出奔楚按黄与爕皆不欲事楚者而履与黄不容于其国其出奔也乃不于晋而于楚高氏以为自理葢履必归罪于其兄而黄则白二庆之谗也
　　叔老如齐
　　齐鲁搆怨朝聘礼絶今始复通
　　冬十月丙辰朔日有食之
　　季孙宿如宋
　　报向戌之聘也
　　二十有一年春王正月公如晋
　　传拜师及取邾田也
　　邾庶其以漆闾丘来奔
　　传庶其非卿也以地来虽贱必书重地也果如其説则二十三年邾畀我来奔昭二十七年邾快来聘皆不以地何以亦书乎葢左氏所谓非卿者小国之卿非大国之卿比即公羊所谓莒无大夫也故会伐会盟皆不名然亦未始非卿也卿来奔必书史之常文又按公去年夏与邾同盟而秋伐邾今又纳其叛人信义安在而澶渊之盟仍书公则知幽之盟之不书公説者谓叛盟故必不然矣此亦其一证
　　夏公至自晋
　　秋晋栾盈出奔楚
　　传栾桓子娶于范宣子生懐子桓子死栾祈与其老州賔通懐子患之祈惧其讨也愬诸宣子曰盈将为乱宣子信之懐子为下卿宣子使城着而遂逐之
　　九月庚戌朔日有食之
　　冬十月庚辰朔日有食之
　　戴氏震曰日月之行终古不变凡日食后越五月六月可再食无比月频食之理襄此年己酉推九月定朔庚戌日申时合朔入食限十月庚辰朔不入食限二十四年壬子七月甲子朔入食限八月癸巳不入食限先儒蔡氏曰想因当时史官算失一闰误以二十一年之九月作十月朔日食二十四年七月作八月朔日食已书之史既而见其失閠不合也乃于两年各补足一閠书为九月朔日食七月朔日食两册俱存而后之修史者并録之也按比月频食汉初纲目两书之岂皆误耶存考
　　曹伯来朝
　　公防晋侯齐侯宋公衞侯郑伯曹伯莒子邾子于商任传锢栾氏也
　　二十有二年春王正月公至自会
　　夏四月
　　秋七月辛酉叔老卒
　　冬公会晋侯齐侯宋公衞侯郑伯曹伯莒子邾子薛伯杞伯小邾子于沙随
　　传复锢栾氏也
　　公至自会
　　楚杀其大夫公子追舒
　　公子而不为大夫者即不称公子既称公子矣则其为大夫可知乃必以大夫书者公子亲属而其为国体之所系者大夫也文自不得从省
　　二十有三年春王二月癸酉朔日有食之
　　三月己巳杞伯匄卒
　　夏邾畀我来奔
　　畀我庶其之党来奔故书
　　葬杞孝公
　　陈杀其大夫庆虎及庆寅陈侯之弟黄自楚归于陈传陈侯如楚公子黄愬二庆于楚楚人召之庆氏以陈叛夏屈建从陈侯围陈遂杀庆虎庆寅楚人纳公子黄按不书楚纳者陈侯亦知其无罪非内不受者比故以自归为文
　　晋栾盈复入于晋入于曲沃
　　传晋将嫁女于呉齐侯使析归父媵之以籓载栾盈及其士纳诸曲沃四月栾盈帅曲沃之甲因魏献子以昼入綘范宣子奉公以如固宫范氏之徒在台后栾氏乘公门范鞅用剑以帅卒栾氏退栾盈奔曲沃晋人围之按先书入晋者当盈入綘之时晋人不知其先入曲沃也及败奔曲沃乃以其状告故先书复入于晋后书入于曲沃不书叛者借齐之力而求入则未入之先早已有无君之心矣未入而有无君之心是叛在入先不待入而后书叛也叛在入先又入而欲为乱于国罪有重科故曰复与宋鱼石复入于彭城其义正同不书自齐者以潜入故
　　秋齐侯伐衞遂伐晋
　　遂者继事之词而有归重之意齐纳栾盈不遂利晋之难而伐之其意不在衞也
　　八月叔孙豹帅师救晋次于雍榆
　　以救晋出师而盘桓于雍榆畏齐而不敢进也
　　己卯仲孙蔑卒
　　冬十月乙亥臧孙纥出奔邾
　　季武子无适子公鉏长而爱悼子访诸臧纥纥请立之故公鉏怨臧氏孟庄子卒公鉏为立其庶子羯使讐臧氏遂诬告季孙曰臧氏将为乱季孙怒命攻臧氏乙亥臧纥斩鹿门之闗以出奔邾
　　晋人杀栾盈
　　杀大夫不去其官不以贤愚异惟栾盈及郑良霄不书大夫者以奔而位絶也杀称人者既不书大夫矣则于国体无所伤故不称国杀而两下相杀不志于春秋例不当目其人也以其用大众攻而杀之故称人杀文当然耳先儒或谓同于讨贼之辞以为盈与霄使得所欲势必至于弑君其説恐不确盈与霄使得所欲不过逐范氏公孙黑而专其国政耳春秋时世卿相仇杀如此类者多矣安得便蔽以弑君之罪哉
　　齐侯袭莒
　　传齐侯还自晋不入遂袭莒门于且于伤股而退明日将复战杞殖华还先遇莒子于蒲侯氏莒子亲鼓之获杞殖莒人行成按春秋书袭惟此一见
　　二十有四年春叔孙豹如晋
　　仲孙羯帅师侵齐
　　传晋故也
　　夏楚子伐呉
　　传楚子为舟师以伐呉不为军政无功而还
　　秋七月甲子朔日有食之既
　　齐崔杼帅师伐莒
　　传齐侯既伐晋而惧将欲见楚子楚子使防启疆如齐聘且请期秋齐侯闻将有晋师使陈无宇从启疆如楚乞师崔杼帅师送之遂伐莒侵介根
　　大水
　　八月癸巳朔日有食之
　　公会晋侯宋公衞侯郑伯曹伯莒子邾子滕子薛伯杞伯小邾子于夷仪
　　传将以伐齐水不克按晋是时国势不竞其会而不伐者葢有所畏耳曰水不克者乃其掩饰之词
　　冬楚子蔡侯陈侯许男伐郑
　　楚伐郑以救齐不书救齐者必郑以伐告诸侯救郑不书者不成乎救也
　　公至自会
　　陈鍼宜咎出奔楚
　　传陈人复讨庆氏之党鍼宜咎出奔楚
　　叔孙豹如京师
　　传齐人城郏穆叔如周聘且贺城杜注洛谷鬭毁王宫齐叛晋欲求媚于王故为王城之按鲁自宣七年蔑如京师后不聘王者四十余年矣至是而豹如京师者葢因齐为王城郏故欲假王宠以释齐怨也
　　大饥
　　二十五年春齐崔杼帅师伐我北鄙
　　传以报孝伯之役也孝伯即仲孙羯
　　夏五月乙亥齐崔杼弑其君光
　　传齐棠公之妻东郭偃之姊也偃臣崔武子棠公死偃御武子以吊焉见棠姜而美之遂取之庄公通焉骤如崔氏以崔子之冠赐人崔子因是欲弑公夏五月莒子朝于齐甲戌飨诸北郭崔子称疾不视事乙亥公问崔子遂从姜氏姜入于室与崔子自侧户出甲兴公逾墙射之中股反坠遂弑之
　　公会晋侯宋公衞侯郑伯曹伯莒子邾子滕子薛伯杞伯小邾子于夷仪
　　传会于夷仪以报朝歌之役齐人以庄公説使隰鉏请成庆封如师晋侯许之望溪先生曰受赂不讨齐乱而诸侯列序观此则知盟扈会扈诸侯不序先儒以为不能讨贼故畧之失其义矣
　　六月壬子郑公孙舍之帅师入陈
　　传初陈侯会楚子伐郑当陈隧者井堙木刋郑人怨之六月郑子展子产帅车七百乘伐陈宵突陈城遂入之
　　秋八月己巳诸侯同盟于重丘
　　复书同盟者有栾盈之乱以盟主而见伐于齐其势防于不振故复修同盟之礼不敢以主盟自居也诸侯即会于夷仪之诸侯前目故后凡杜注伐齐而书同盟以明齐亦同盟按九年同盟于戯十一年同盟于亳城北杜注皆云伐郑而书同盟则郑受盟可知与此注齐亦同盟同其説恐不确凡春秋书同盟皆伯主嫌于专主其事故谦言已与诸侯同为此盟焉耳非谓与所伐之国同盟也况此经统言诸侯前目故后凡前目之所无者后凡安得而有之故所为诸侯者单指在会之诸侯而言齐原不在所同之内其预盟固可书同盟即不预盟亦可书同盟也若如杜注云伐齐而书同盟以明齐亦同盟则如柯陵之盟郑实不服何亦以同盟书乎彼其所以但书同盟不问所伐之国与盟不与盟而为是一施之辞者春秋因史作经凡事之首尾不必备伐国而同盟宜书至所伐之国或服而与盟或不服而不与盟皆战事之首尾耳固春秋之所不必备其辞者也如晋楚争郑而郑及晋楚平皆不书即此义重丘之盟据陈文子重丘之盟未可忘语齐之预盟不待言而春秋不书者以例本不应书也例本不应书则其书诸侯同盟齐必不在所同之内又何疑乎杜注既不得其解而从为之辞而刘氏又以齐不与盟屑屑焉而与之争所为齐固失之而楚亦未为得也
　　公至自会
　　衞侯入于夷仪
　　夷仪非国都也故书入未返国故不名郑伯突入于栎称名者以返国不书故
　　楚屈建帅师灭舒鸠
　　呉以舟师之役召舒鸠人舒鸠人叛楚楚子师于荒蒲使让之舒鸠请受盟楚师还二十五年舒鸠人卒叛楚楚令尹子木伐之及离城呉人救之简师会之呉师大败遂围舒鸠舒鸠溃遂灭之
　　冬郑公孙夏帅师伐陈
　　传郑复伐陈及郑平
　　十有二月呉子遏伐楚门于巢卒
　　传呉子诸樊伐楚以报舟师之役门于巢巢牛臣隐于短垣以射之卒按呉子伐楚不应名名以卒故
　　二十有六年春王二月辛卯衞甯喜弑其君剽
　　传衞献公自夷仪使与甯喜言甯喜曰必子鲜在二十六年公使子鲜为复辞敬姒强命之对曰君无信臣惧不免敬姒曰虽然以吾故也子鲜不获命于敬姒以公命与甯喜言曰苟反政由甯氏祭则寡人二月庚寅甯喜右宰谷攻孙氏不克伯国伤孙氏夜哭甯子复攻孙氏克之辛卯杀子叔及太子角杜注子叔衞侯剽言子叔剽无谥也按剽簒立而以弑其君书者与文十八年书齐人弑其君商人义同
　　衞孙林父入于戚以叛
　　入者由外而内之辞大夫而据其私邑以叛则又以其国都为外而以其私邑为内矣故曰入
　　甲午衞侯衎复归于衞
　　诸侯返国必书名更始之义也説详僖三十年衞侯郑归于衞下
　　夏晋侯使荀呉来聘
　　传晋人为孙氏故召诸侯将以讨衞也夏中行穆子来聘召公也
　　公会晋人郑良霄宋人曹人于澶渊
　　公与外大夫会盟例不书公以其降等屈班讳之也此不讳者鲁至成襄以后禄去公室凡侵伐会盟之事皆三桓主之虽公亲在行止供大夫之役耳非公之自为降等屈班也故不讳与蜀之盟不讳公其义同晋宋称人必非卿使宋果向戌肯居郑下哉左传尊公与后之説不足信郑良霄以名见则外大夫与公会无贬而称人之例审矣然则邢丘之会何以卿皆称人葢晋侯之降等屈班必人诸侯之大夫而其失始见也
　　秋宋公杀其世子痤
　　宋世子痤美而狠合左师畏而恶之寺人惠墙伊戾为太子内师而无宠谗太子将为乱公囚太子乃缢而死杀太子目君甚之也
　　晋人执衞甯喜
　　传公会晋赵武宋向戌郑良霄曹人于澶渊以讨衞疆戚田取衞西鄙懿氏六十以与孙氏于是衞侯会之晋人执衞甯喜北宫遗使女齐以先归衞侯如晋晋人执而囚之于士弱氏按执衞侯不书不以告也
　　八月壬午许男甯卒于楚
　　传许灵公如楚请伐郑曰师不兴孤不归矣八月卒于楚楚子曰不伐郑何以求诸侯十月楚子伐郑
　　冬楚子蔡侯陈侯伐郑
　　葬许灵公
　　二十有七年春齐侯使庆封来聘
　　夏叔孙豹会晋赵武楚屈建蔡公孙归生衞石恶陈孔奂郑良霄许人曹人于宋
　　传宋向戌善于赵文子又善于令尹子木欲弭诸侯之兵以为名如晋告赵孟许之如楚楚亦许之告齐秦亦许之皆告于小国为会于宋杜注按传会者十四国齐秦不交相见邾滕为私属皆不与盟宋为主人地于宋则与盟可知故经惟序九国大夫楚先晋歃而书先晋贵信也陈于晋会常在衞上孔奂非上卿故在石恶下按楚先晋歃乃盟也此书会故先晋会之所以先晋者葢屈建欲盟先晋歃故于会特推赵武以晋楚狎主夏盟会既先晋则盟自应先楚持此为词度赵武无以难之故会先晋者乃楚人之狡谋非圣人之贵信也圣人因史作经凡会盟列序皆鲁史旧文故当时载书所次多与周班不合者圣人皆仍之而无所改正乃于此而独以贵信先晋也理不宜然又据传称宋公兼享晋楚之大夫赵孟为客使非会已先晋宋为地主安敢蔑视楚卿而遽尊赵孟且子木亦安能无言乎地于宋即不序宋者晋自文公后主盟中夏者近百年当时诸侯虽亦徃徃从楚然终惴惴焉惟晋之讨是惧迨宋向戌欲弭兵而为此会于是楚以僭王之国竟公然与晋并列一时两伯而不复有所轩轾此非天下之小故也圣人安得不变文以见义乎故列序诸国独没宋不书葢专以合晋楚之成致楚氛益炽为宋向戌罪若列序诸国仍书宋向戌于晋楚大夫之后则为会盟之常词而习其读者弗之察矣惟没宋不书使不与蔡衞陈郑诸国相混第直书其会所之在宋而归咎向戌之意以语气求之自隐然见于言外此圣人之文所为游夏不能赞一辞者欤杜注非是其辨更详具僖十九年盟于齐下
　　衞杀其大夫甯喜
　　患其专而杀之不以其罪也故从杀大夫之恒辞
　　衞侯之弟鱄出奔晋
　　衞侯既杀甯喜鱄病失言故出奔称衞侯之弟者恒辞也先儒以为罪衞侯误矣衞侯病在食言耳非不友于其弟也鱄称弟不足以罪之
　　秋七月辛巳豹及诸侯之大夫盟于宋
　　豹去氏者承上文从省大夫而系于诸侯义具三年及陈袁侨盟下凡公与外诸侯防盟皆前目后凡不覆书公及以鲁君例鲁卿则此亦止应书诸侯之大夫盟于宋而独覆书豹及者会先晋而盟先楚与寻常会盟皆以晋为主者不同故覆书豹及使若为异事者然此与定四年臯鼬之盟覆书公及其义正同再书于宋者会盟不同日例应再书其地也
　　冬十有二月乙亥朔日有食之
　　二十有八年春无冰
　　夏衞石恶出奔晋
　　衞人讨甯氏之党故也
　　邾子来朝
　　传时事也
　　秋八月大雩
　　仲孙羯如晋
　　传告将为宋之盟故如楚也
　　冬齐庆封来奔
　　庆封好田而嗜酒与庆舍政卢蒲癸王何二人皆嬖于庆舍十一月乙亥尝于太公之庙癸何杀庆舍庆封来奔
　　十有一月公如楚
　　传为宋之盟故公及宋公陈侯郑伯许男如楚及汉楚康王卒公欲反叔仲昭伯曰我楚国之为非为一人行也公遂行
　　十有二月甲寅天王崩
　　传癸巳天王崩王人来告防问崩日以甲寅告故书之以征过也按告防赴文后必具日月其所具之日即崩之日此定例也鲁不应有是问使者承命出使非甚愚之人必无误告天王崩日之理其所以鲁为是问而使者告称甲寅者是时周室衰防物力匮绌防事不能如礼故天王以癸巳日崩直迟二十余日至甲寅始告其当国大臣亦自知缓告之非礼故赴文后所具之日即用遣使之日鲁与周相去非絶逺天王之崩闻诸道路者已有日矣今见其以甲寅赴故疑而问之使者不欲显其缓告之失故坚称甲寅非实不知天王之以癸巳崩而谩以甲寅告也鲁史从告圣人亦仍之而已
　　乙未楚子昭卒
　　胡氏安国曰甲寅天王崩乙未楚子昭卒相距四十二日则閠月之验也然不以閠书见防服之不数閠也按閠承前月而受其余日故闰月之日系于前月之下而不以閠书者乃史文定例胡氏以为见防服之不数閠圣经恐无此义
　　二十有九年春王正月公在楚
　　庄文成襄四公正月在晋者六皆不书而在楚则书者以僭王故恶楚也传楚人使公亲襚夏四月葬楚康王公及陈侯郑伯许男送至西门之外楚不书葬所谓避其号而不书者也
　　夏五月公至自楚
　　传公还及方城季武子取卞使公冶问玺书追而与之曰闻守卞者将叛臣帅师徒以讨之既得之矣敢告公冶致使而退及舍而后闻取卞公欲无入荣成伯赋式防乃归按卞乃鲁邑而不属季氏取之以自益故公闻之而欲无入也
　　庚午衞侯衎卒
　　阍弑呉子余祭
　　传呉人伐楚获俘焉以为阍使守舟呉子余祭观舟阍以刀杀之不曰其君贱阍也虽贱之而阍亦食禄故书弑
　　仲孙羯会晋荀盈齐高止宋华定衞世叔仪郑公孙叚曹人莒人邾人滕人薛人小邾人城杞
　　晋平公杞出也故合诸侯之大夫以城杞
　　晋侯使士鞅来聘
　　传拜城杞也
　　杞子来盟
　　诸侯既城杞晋侯使鲁归所侵杞田故杞子来盟杞称子者义详僖二十三年杞子卒下
　　呉子使札来聘
　　按上书阍弑呉子余祭此所谓呉子者夷末也杜注余祭既遣聘而后死札以六月到鲁未闻防也正义隐三年武氏子来求赙文九年毛伯来求金并不言王使传皆云王未葬是知先君未葬嗣子不得命臣故杜注以为通嗣君通余祭嗣也不知先君未葬嗣子不得命臣此周礼也呉本文身断髪之俗岂可以是责之毛伯武氏子之来以王在谅闇不称王命故不书王使此不用周礼称呉子命故书呉子使皆鲁史旧文圣人不得而易之也且必无余祭立已四年而始通之理至以季子在防而行吉礼为疑则又有説春秋时三年之防虽未尽废然每遇朝聘会盟燕享之事葬后輙以吉服成礼观襄十六年传称晋平公改服修官昭十二年传称子产相郑伯辞于享请免防而后听命是时郑简公卒尚未葬故以免防为请子产且然则既葬即吉固当时诸侯之通礼也审矣而葬期又不尽用五月之制晋悼公卒于襄十五年十一月至十六年正月而葬郑简公卒于昭十二年三月至五月而葬其葬期皆仅及三月是其例也季子至鲁大都在七月内外讣此时余祭之弑已及三月其葬当已届期既葬即吉子产既可以免防而听晋命矣季子独不可以免防而行聘礼乎且季子呉之至亲虽受命出聘或请俟先君葬毕然后就道以情理度之尤属事所宜有果尔则其至鲁之日免防已久诸行吉礼更可无嫌故贾逵服防皆以为夷末新即位使来通聘其説甚确杜注不可从称札者来聘例书名胡氏谓讥其让国非也让国事在后未有因其后事而贬之于前者其不从齐年郑语之例称弟又不称公子者呉在禹贡要荒之地春秋苐以号举其世系行次圣人以为不足详也呉子称爵与使椒来聘称楚子义同详具庄二十三年荆人来聘下
　　秋九月葬衞献公
　　齐高止出奔北燕
　　按左传齐公孙虿公孙灶放其大夫高止于北燕而经以出奔书左氏以为罪高止杜注实放书奔所以示罪其意以出奔较甚于放故云示罪不知放者以其罪而放之奔则不必皆有罪也且放必限之以其地奔则任其所如徃若以所称为优劣则奔优于放安有以书奔为示罪者乎高止之所以书出奔者放者上施于下之词高止为二公孙迫逐而去本不可谓之放故以出奔书此圣人正名分之一端也
　　冬仲孙羯如晋
　　报范叔也
　　三十年春王正月楚子使防罢来聘
　　夏四月蔡世子般弑其君固
　　传蔡景侯为太子般娶于楚通焉太子弑景侯
　　五月甲午宋灾宋伯姬卒
　　谷梁传取卒之日加之灾上者见以灾卒也伯姬之舍失火左右曰夫人少避火乎曰妇人之义传姆不在宵不下堂遂逮乎火而死妇人以贞为行者也伯姬之妇道尽矣详其事贤伯姬也
　　天王杀其弟佞夫王子瑕奔晋
　　传灵王崩儋括欲立王子佞夫佞夫不知戊子儋括围蒍逐成愆五月癸巳尹言多刘毅单蔑甘过巩成杀佞夫括瑕廖奔晋书曰天王杀其弟佞夫罪在王也杜注括廖不书贱也按天王之杀大夫无见经者先儒谓义得专杀非也设杀之而不当亦以为天子义得专杀可以削而不载乎葢天王杀其大夫目天王不可又不可云周杀其大夫也春秋鲁史于王朝事不必备穷于辞故不书耳若无罪而杀世子兄弟例应目君故天王之杀其弟必书王子瑕奔晋不言出者葢瑕与括廖同谋当括围蒍之时瑕廖亦当在军及佞夫被杀三人遂自军奔晋望溪先生所谓在外而奔者是也在外故不书出
　　秋七月叔弓如宋葬宋共姬
　　郑良霄出奔许自许入于郑郑人杀良霄
　　二十九年伯有使公孙黑如楚辞曰楚郑方恶而使余徃是杀余也伯有将强使之子晳怒将伐伯有氏大夫和之三十年秋又将使子晳如楚庚子子晳以驷氏之甲伐而焚之伯有奔许乙巳郑伯及其大夫盟于大宫盟国人于师之梁之外伯有闻郑人之盟已也怒癸丑晨自墓门之渎入因马师颉介于襄库以伐旧北门驷帯率国人以伐之伯有死于羊肆按宋华元出奔晋自晋归于宋覆举宋华元此不覆举郑良霄者义见宋华元出奔晋下入而介于襄库攻旧北门正左氏所谓以恶矣故不曰归而曰入其不书叛者叛必有所据之地未有入国都以叛者良霄乃一狂惑嗜酒之人醉梦之中毫无成算其冐冐焉旋出旋入不啻自投于罟擭防井之中适足以杀其躯而已矣不可以叛言也故不书叛位已絶故不书大夫称人以杀与晋人杀栾盈义同
　　冬十月葬蔡景公
　　按春秋君弑不书葬先儒以为贼不讨故果如此説则蔡景公何以书葬乎春秋大复仇葬者臣子之终事苟君父之仇一日未复即臣子之事一日未终故不书葬所以示臣子以不共戴天之义也岂贼不讨之故乎知春秋所以不书葬之故则蔡景公之所以书葬者可知矣葢戕害吾君之人以天下万世之公义言之则谓之贼以忠臣孝子一人之私愤言之则谓之仇如齐无知郑归生之属贼也即仇也有仇而不可谓之贼者如鲁桓之见戕于齐襄是也有贼而不可谓之仇者如蔡景之见杀于蔡般是也葢般乃世子也以世子而动于恶则所谓仇者即当为君父复仇之人枭獍出自宫闱臣民更复何望此时即有方伯连帅能伸天下万世之公义者声罪致讨污其宫而潴其室然谓之讨罪则可谓之复仇则不可葢复仇者创巨痛深人子之所自致讨罪者乱臣贼子王法之所必诛也若以贼不讨不书葬是大司马九伐之法止欲安死者之体魄而已有是理乎故春秋仇未复则以不书葬示儆见未能揕仇人之胸即不啻暴吾亲之骨而与古者未葬不除服之制皆动以人心之所甚恻所以儆其臣子者至矣贼未讨则又以书葬示儆见以覆载所不容之人竟得假窀穸为自掩之计而四邻诸侯胥若弗闻也者且为会其葬而莫之诘其所以儆方伯连帅者亦至矣非圣人孰能修之
　　晋人齐人宋人衞人郑人曹人莒人邾人滕人薛人杞人小邾人会于澶渊宋灾故
　　会非卿故称人先儒以为贬非也葢为宋灾而谋归其财其事至细故不使卿春秋据其实而人之何贬之有会未有言其所为者此言其所为公羊云録伯姬也葢国有火灾其君夫人至以传姆不在不下堂而死有人心者之所共恻也死者不可复生不得已而谋归其财此即周礼致襘补烖之义不可谓非诸侯之善举而亦伯姬之贤有以感之此春秋所以必书其所为欤胡氏以文与葬蔡景公连谓圣人讥其不讨蔡乱而谋宋灾其説非是三十一年冬莒人弑其君密州次年春会于虢寻宋盟而不讨莒乱春秋未尝书其所为也何独于此而讥其不知类乎鲁大夫不书者共姬鲁女既使卿会葬必有独致其厚者故不与会左氏以为讳亦非
　　三十有一年春王正月
　　夏六月辛巳公薨于楚宫
　　按传称公作楚宫不书者春秋虽重用民力而公宫之作例不见经以人君寝处之所非台榭比也不独楚宫之不书作而已于此见圣人用法之恕
　　秋九月癸巳子野卒
　　传立胡女敬归之子子野次于季氏秋九月癸巳卒毁也
　　己亥仲孙羯卒
　　冬十月滕子来会葬
　　诸侯始亲来会葬按外诸侯卒鲁遣使徃葬不书防而此书会者春秋书内事不可据来者为文书滕子来葬我君襄公也又不可单书一葬字故书会葬文当然尔
　　癸酉葬我君襄公
　　十有一月莒人弑其君宻州
　　传莒犁比公生去疾及展舆既立展舆又废之犁比公虐国人患之展舆因国人以攻莒子弑之乃立去疾奔齐陆氏淳曰据传则展舆弑其父不当不书胡氏安国曰传有乖谬信经而废传可也若宻州之事是矣按文公十八年莒弑其君庶其传称莒纪公生太子仆又生季陀爱季陀而黜仆且多行无礼于国仆因国人以弑纪公与此疑是一事传闻两属左氏遂两载之耳不然前后不应如此相类也以情理度之弑父当是莒仆之事故既弑之后即以其宝玉来奔葢弑逆之贼不能自定其位故也展舆之非弑自当以经文为断无疑







　　春秋究遗卷十二
<经部,春秋类,春秋究遗>
　　钦定四库全书
　　春秋究遗卷十三
　　左庶子叶酉撰
　　昭公上
　　元年春王正月公即位
　　按子野之卒先儒谓季氏隂弑而以毁告果如其説则昭公不当书即位矣季氏虽不臣然非若庆父之意在得国与仲遂之意在立庶也昭公与子野皆襄公子昭是时又年已十九彼何所利于昭公之立而为此大不韪之事哉
　　叔孙豹防晋赵武楚公子围齐国弱宋向戌卫齐恶陈公子招蔡公孙归生郑罕虎许人曹人于虢
　　传寻宋之盟也楚令尹围请用牲读旧书加于牲上而已杜注楚恐晋先歃故欲从旧书不歃血经所以不书盟按陈招称公子以其为大夫也诸侯之兄弟见经者十而传独于招称司徒则其为大夫审矣为大夫故称公子义狊隠四年翚帅师下不歃血不成乎其盟也故不书盟
　　三月取郓
　　凡取邑必先书伐某国此不先书伐莒者郓乃鲁之旧疆若先书伐莒则似取莒之邑矣襄公十二年季孙救台遂入郓不言伐莒亦此意也
　　夏秦伯之弟鍼出奔晋
　　传秦后子有宠于桓如二君于景其母曰弗去惧选癸丑鍼适晋其车千乗
　　六月丁巳邾子华卒
　　晋荀吴帅师败狄于大卤
　　传晋中行穆子败无终及群狄于太原崇卒也战魏舒曰彼徒我车所遇又阨请皆卒自我始乃毁军以为行翟人笑之未阵而薄之大败之
　　秋莒去疾自齐入于莒
　　传莒展舆立而夺羣公子秩公子召去疾秋齐公子鉏纳去疾按公子返国或书自或不书自其不书自者以其于外诸侯无所借力如齐小白阳生是也其书自者以诸侯纳之传所谓外有奉是也莒去疾以齐公子鉏帅师纳之故书自齐入于莒然桓十一年突归于郑荘二十四年赤归于曹传称宋人执郑祭仲戎侵曹则其借力于宋与戎审矣而不书自者何葢文有所承不必书也然突与赤皆文有所承此独无所承者何与赤之归寔宋与戎主之去疾则莒公子召之齐特使公子鉏帅师以送之耳其事异故文不得不异也去疾以名系国正也传称犁比公生去疾及展舆则去疾长子当立可知与齐小白阳生系国义同
　　莒展舆出奔吴
　　展舆系国先儒以为罪诸侯之与其立非也凡入国必当立者乃系国不当立者即不系国以国本非其所有也若出奔则未有不系国者葢虽不当立而既有其国矣安得不以实书乎不书爵説详桓十一年郑忽出奔卫下
　　叔弓帅师疆郓田
　　传因莒乱也
　　葬邾悼公
　　冬十有一月己酉楚子麇卒
　　按传楚令尹围聘于郑未出竟闻王疾而还缢而杀之并杀其二子而经以卒书先儒纷纷异论至以不书弑为圣人制人欲而存天理迂诞至此大抵皆为传所误而不援经以为断耳春秋传信之书使麇果弑经必不书卒经既以卒书则麇必非弑而传所以为是説者葢当麇卒时其子尚幼围大权在握因杀其孤而篡其位而其后又穷凶极恶身犯众怒下流之人众毁所归故并加以弑麇之罪左氏遂从而信之而不知其实不然也凡弑逆之贼未有不自讳其事而惟恐人之揭之者乃楚灵于庆封蔡般之弑其君也皆声罪致讨其不以弑君之事为讳者彼固自以为无是事耳迨庆封不肯从戮然后知己固被此恶名而惟恐其闻于诸侯也使速杀之而其于蔡侯般直杀之而不以狥矣使当日果出于弑吾知其并庆封亦不待其不肯从戮也早杀之而不以狥矣然则楚麇之非弑所当信经而废传也奚疑
　　楚公子比出奔晋
　　凡国有弑逆之事则大夫出奔不书葢春秋举重重莫重于弑君一大夫之出奔犹世变之小者耳轻其事故畧之如鲁季友之奔陈齐紏之奔鲁皆不书是其例也【其他如哀三年书桓宫僖宫灾而传记司铎火经文不书即此义】此既书楚公子比出奔晋则楚子麇之是卒而非弑也益信
　　二年春晋侯使韩起来聘
　　杜注公即位故
　　夏叔弓如晋
　　传报宣子也
　　秋郑杀其大夫公孙黑
　　郑公孙黑好在人上攻良霄而逐之又与公孙楚争室作乱欲去游氏而代其位驷氏与诸大夫欲杀之子产在鄙闻之乘遽而至使吏数之黑遂缢尸诸周氏之衢
　　冬公如晋至河乃复季孙宿如晋
　　传晋少姜卒公如晋及河晋侯使士文伯来辞曰非伉俪也请君无辱公还季孙宿遂致服焉杜注致少姜之禭服按齐使陈无宇致少姜晋且怒其非卿也而执之矣则公之吊少姜虽曰非礼当亦晋平之所喜者肯以为非伉俪也而辞之乎且继此辞公者四其为拒公而非尊公也审矣意当时季孙专鲁其取卞也襄公归自楚而不敢入矣今公如晋季孙恐其诉已故结晋卿而逆拒之耳然必以少姜为辞左氏所载乃晋之餙辞也似不得其实
　　三年春王正月丁未滕子原卒
　　夏叔弓如滕五月葬滕成公
　　杜注卿共小国之葬礼过厚葬襄公滕子来防故鲁厚报之按昭公谨于交隣之礼故以知礼称
　　秋小邾子来朝
　　八月大雩
　　冬大雨雹
　　北燕伯欵出奔齐
　　诸侯出奔不名此名者从此遂失国也与诸侯卒则名义同
　　四年春王正月大雨雹
　　胡氏安国曰雹戾气也隂胁阳臣胁君之象申丰者季氏之孚也不肯端言其事故暴扬于朝归咎蔵氷之失夫蔵氷特调爕之一事耳谓能使四时无愆伏凄苦之变雷出不震无菑霜雹则亦诬矣
　　夏楚子蔡侯陈侯郑伯许男徐子滕子顿子胡子沈子小邾子宋世子佐淮夷防于申
　　楚子使椒举如晋求诸侯晋侯许之夏诸侯如楚惟鲁卫曹邾不防六月丙子楚子合诸侯于申胡氏安国曰申之防楚子为主而不殊淮夷是在防之诸侯皆狄也其説非是按春秋于吴多殊防成十五年防吴于钟离襄十年防吴于柤于向皆以吴先在是而晋帅诸侯往防之故不得不防而又防若襄五年秋诸侯防于戚吴人入聼命则不书防吴于戚矣淮夷与于申之防非先在申而楚帅诸侯以防之也岂有殊防之理乃遂以为遍刺天下之诸侯适见其凿而不可通矣
　　楚人执徐子
　　徐子吴出也以为贰焉故执之按盂之防执宋公不覆举楚人此独覆举者其説详彼条下先儒或谓若不覆举楚人不知执之者为谁矣其説非是楚主防而执徐子岂不知执之者为谁乎如僖十五年书晋侯及秦伯战于韩获晋侯亦不覆举秦人也此自是两事故覆举耳别为之说要不可通
　　秋七月楚子蔡侯陈侯许男顿子胡子沈子淮夷伐吴杜注因申防以伐吴不言诸侯者郑齐滕小邾宋不在列故也
　　执齐庆封杀之
　　按执齐庆封不书楚人者克朱方而执其邑大夫与伐吴一事也故不覆举楚人上文执徐子则防不与执为类两事也故必覆举其不曰杀齐庆封而曰执齐庆封杀之者楚与吴为仇初无意于杀齐庆封也克朱方而执之因欲狥于诸侯以为名葢庆封被执之后而楚始有杀之之意若不书执而但书曰杀齐庆封则其语势直而急似楚真为讨齐庆封而伐吴矣传称围朱方克之而经不书者克而不有其地书执齐庆封足以槩之故
　　遂灭赖
　　九月取鄫
　　不书伐莒者传称鄫叛而来本未尝以兵取之也
　　冬十有二月乙夘叔孙豹卒
　　五年春王正月舍中军
　　传初作中军三分公室而各有其一季孙尽征之叔孙氏臣其子弟孟氏取其半焉及其舍之也四分公室季氏择其二二子各一皆尽征之而贡于公按初作云作三军今不云舍三军者初作时旧有二军非于二军外更增一军也乃令旧皆属公者今以五分属公七分属私属私者为上下二军属公者为中军是增一军而二军皆动故云作三军此则惟舍中军之众属上下二军而已其上下二军如故也故惟云舍中军作三军者卑公室之渐舍中军者卑公室之极
　　楚杀其大夫屈申
　　传楚子以屈申为贰于吴乃杀之
　　公如晋
　　汪氏克寛曰昭公如晋者七至晋而见止者一及河而不至者五惟此年得善往返然以莒人之愬亦几不免于辱
　　夏莒年夷以牟娄及防兹来奔
　　传牟夷非卿而书尊地也辨见襄二十一年邾庶其以漆闾丘来奔下防兹言及者公羊传不以私邑累公邑也
　　秋七月公至自晋
　　传莒人愬于晋晋侯欲止公范献子不可请归之而以师讨焉乃归公
　　戊辰叔弓帅师败莒师于蚡泉
　　传莒人来讨不设备戊辰叔弓帅师败诸蚡泉莒未陈也
　　秦伯卒
　　冬楚子蔡侯陈侯许男顿子沈子徐人越人伐吴报栎麻之役也越始见经称人者与诸国列序而独以号举于文不顺故称人传称吴人败之于鹊岸不书者不告也
　　六年春王正月杞伯益姑卒
　　传吊如同盟礼也杜注鲁怨杞因晋取其田而今不废防纪故礼之
　　葬秦景公
　　夏季孙宿如晋
　　传拜莒田也杜注谢前年受牟夷邑不见讨
　　葬杞文公
　　宋华合比出奔卫
　　传宋寺人栁有宠太子佐恶之华合比曰我杀之栁闻之坎用牲埋书而告公曰合比纳亡人之族既盟于北郭矣公使视之有焉遂逐合比按襄二十六年寺人恵墙伊戾谗太子痤亦坎牲加书而告公曰与楚客盟矣与此事相类毛氏竒龄曰犹是宋平一人前既识太子之寃已烹寺人而今复受其谮犹是太子佐前不能救兄今复不能为合比辨此皆事之不足据者解经者不可不察也
　　秋九月大雩
　　楚防罢帅师伐吴
　　传楚子使防泄伐徐吴人救之令尹子荡帅师伐吴师于豫章而次于干谿吴人败其师于房钟杜注楚不以败告故不书按下叔弓如楚传称吊败则非不告矣葢春秋于胜负无闗于火势者畧而不载其常也
　　冬叔弓如楚
　　吊败也
　　齐侯伐北燕
　　传齐侯伐北燕纳简公燕人行成戊午盟于濡上燕人归燕姬赂以瑶罋玉椟斚耳不克而还按传称纳简公而经不书者得赂而还不成乎纳也
　　七年春王正月暨齐平
　　按传文十六年称及齐平襄二十年称及莒平哀八年称及齐平而经皆不书独此年书暨齐平定十年书及齐平十一年书及郑平先儒或以文十六年书行父防齐侯于谷襄二十年书防莒人盟于向哀八年书齐人归讙及阐则其平可知故从省文不书平其説非也定十年下书公防齐侯于夹谷上仍书及齐平何不从省文也葢凡彼为我所侵伐而有怨于我者与之平则书若我为彼所侵伐而有怨于彼者与之平则不书考传文十六年齐商人无道既执子叔姬又伐我西鄙晋不能救故公与之平襄二十年以督扬之盟与莒平哀八年以齐讨入邾而与之平或以势不能抗或廹于大国之命虽与之平而非其心之所愿故其平不书者鲁史之旧文以非其心之所愿而讳之也鲁史之所无圣人安得而益之正月暨齐平三月叔孙婼如齐莅盟与定十一年及郑平叔还如郑莅盟事正相类其为鲁暨齐平无疑且外诸侯相与平非有闗于天下之大势者春秋不书左氏谓齐求燕而与之平其説不足信变及言暨者谷梁传不得已曰暨齐强而鲁弱鲁不应能强齐所为不得已者殆卑词厚币以请成在外曰输在内曰暨而为所强者亦遂有不得已而从其请者欤是时季氏不臣之迹已着四分公室而择取其二故公欲结大国之援借之以除其偪而晋政多门既不能预知鲁国之难吴楚又鞭长莫及惟齐与鲁壤地相接景公方有圗伯之志故公强齐而与之平以冀其缓急之相济也春秋书之曰暨明其汲汲然于此一平非徒敦隣国之好而已二十五年公伐季氏不克而孙于齐其端已兆于此矣
　　三月公如楚
　　传楚子成章华之台愿与诸侯落之防启疆来召公三月公如楚
　　叔孙舍如齐莅盟
　　始暨齐平故盟以结好
　　夏四月甲辰朔日有食之
　　秋八月戊辰卫侯恶卒
　　九月公至自楚
　　冬十有一月癸未季孙宿卒
　　十有二月癸亥葬卫襄公
　　八年春陈侯之弟招杀陈世子偃师
　　传陈哀公元妃郑姬生悼太子偃师二妃生公子留三妃生公子胜二妃嬖留有宠属诸司徒招与公子过哀公有废疾三月甲申公子招公子过杀世子偃师而立公子留哀公缢按招为司徒故元年招称公子此变文以陈侯之弟书者着其以亲属而忍为大恶也【本望溪先生説】
　　夏四月辛丑陈侯溺卒
　　叔弓如晋
　　楚人执陈行人于征师杀之
　　传干征师赴于楚且告有立君公子胜愬之于楚楚人执而杀之按称行人者先儒谓事由招过非征师之罪故书曰行人其説非也详见庄十七年齐人执郑詹下
　　陈公子留出奔郑
　　称公子不子招之立为世子也
　　秋搜于红
　　不言公先儒以为权在三家望溪先生曰书公者公之私行也不书公者国政也但书搜者选徒约也曰大者境内毕作也按春秋五书搜皆在昭定之世岂前此皆不搜耶葢搜狩必在近郊之地得其地则不书昭定之世三桓檀国四分公室各有分地往往就其私邑所近之处以阅其军实故于红于昌间于比蒲皆惟三家之所便而不主故常圣人详书于册葢以搜非其地而讥之也昭定以前岂有是哉然亦有得其地而书如桓六年书大阅者则以非时简车徒为战于郎之张本也
　　陈人杀其大夫公子过
　　传公子招归罪于公子过而杀之是时陈无君故不称国杀而两下相杀不志于春秋招专陈国故称人而不目招
　　大雩
　　冬十月壬午楚师灭陈执陈公子招放之于越杀陈孔奂
　　传楚公子弃疾帅师奉孙吴围陈冬十一月灭陈按不目弃疾者放招杀奂非弃疾所得専也若灭陈目弃疾而放招杀奂更举楚子或更称楚人则于文赘孔奂公子招之党系之陈者楚杀之也不曰陈大夫者杀隣国之大夫与执隣国之大夫同例不书其官
　　葬陈哀公
　　按陈已灭而哀公书葬先儒以为存陈非也几春秋书外诸侯之葬皆据鲁为文非据彼国为文也若据彼国为文则当书曰某国葬某公矣惟据鲁为文故鲁不遣使往防輙不书葬而其文曰葬某国某公言鲁遣使往葬某国某公也卿往则书某人如某国葬某国某公微者往则不书某人如某国第书葬某国某公不言防葬者礼重往葬义不系乎防也陈哀公之所以书葬者葢溺卒即赴鲁即遣使往防其葬及楚灭陈葬哀公时鲁使在列故仍以葬陈哀公书葢据鲁为文非据陈国为文此哀公之所以国既灭而书葬也或又以葬哀公者楚据其实而书之承上楚师灭陈文从省则其説更不足信春秋凡一国接书两事必覆书某国从无承上文从省之例
　　九年春叔弓防楚子于陈
　　传叔弓宋华亥郑游吉卫赵黡防楚子于陈杜注楚子在陈四国大夫往不行防礼故不总书愚按经书防未有不行防礼者四国离至不旅见故不总书
　　许迁于夷
　　杜注许畏郑欲迁故以自迁为文
　　夏四月陈灾
　　陈已灭而书陈灾者灾害必系于所灾所害之处书陈灾指其处也
　　秋仲孙貜如齐
　　传孟僖子如齐殷聘杜注自叔老聘齐今二十年礼意乆旷今复盛聘无忘旧好也
　　冬筑郎囿
　　传书时也
　　十年春王正月
　　夏齐栾施来奔
　　传齐栾高氏皆嗜酒信内强于陈鲍氏而恶之陈鲍方睦遂伐栾髙氏战于稷栾髙败栾施髙彊来奔杜注髙彊不书非卿
　　秋七月季孙意如叔弓仲孙貜帅师伐莒
　　中军既毁则仍二军矣此三卿并书非必一卿领一军也殆季孙自一军其一军以正佐分领之欤叔弓宣公弟叔肸之后非叔孙氏也胡氏以为三家误矣传称取郠而经不书者意如以此见执故讳之
　　戊子晋侯彪卒
　　九月叔孙舍如晋葬晋平公
　　十有二月甲子宋公成卒
　　不书冬缺文
　　十有一年春王二月叔弓如宋葬宋平公
　　夏四月丁巳楚子虔诱蔡侯般杀之于申
　　传楚子在申召蔡灵侯蔡大夫曰币重言甘诱我也不如无往蔡侯不可楚子伏甲而飨蔡侯于申执而杀之刑其士七十人按楚子虔何以名先儒谓恶其诱杀非也楚子弃疾亦尝诱戎蛮子而杀之矣何独于此而名之葢楚灵弑君之事虽不可知而杀其君之二子以篡其位则无可疑者是其罪与弑君等天下惟无瑕者可以责人已则有罪而讨人之罪君子弗予也故诸侯不生名而于此独名者着诱杀蔡侯般者非他人乃楚子虔也他人挟诈而殄不义已不得为伯讨以楚子虔而诱杀蔡侯般则如同浴而讥裸裎尤不足以服其心矣故名之以别其人于凡讨罪者耳岂徒恶其诱杀云尔乎
　　楚公子弃疾帅师围蔡
　　五月甲申夫人归氏薨
　　左氏以齐归为娣望溪先生曰非也未有志娣之薨而反削夫人之薨葬者也歴襄昭定哀而未尝别见襄夫人之薨以此知齐归之为嫡也
　　大搜于比蒲
　　有大丧而不废搜非礼也
　　仲孙貜防邾子盟于祲祥
　　秋季孙意如防晋韩起齐国弱宋华亥卫北宫佗郑罕虎曹人杞人于厥憗
　　传谋救蔡也晋人使狐父请蔡于楚弗许
　　九月己亥葬我小君齐归
　　冬十有一月丁酉楚师灭蔡执蔡世子有以归用之传楚子灭蔡用隠太子于冈山申无宇曰不祥五牲不相为用况诸侯乎按申无宇称用诸侯则有已嗣君位矣未逾年宜称子而以世子书者礼国君薨既殡五日嗣子于柩前即位国人称子是时般见杀而国被围有并无柩前可以行礼故春秋不得以子称也邾人执鄫子用之不名而有名者既灭其国矣用其世子不足以甚其罪也故有名
　　十有二年春齐髙偃帅师纳北燕伯于阳
　　阳非北燕之国都故不书复归纳于阳不应名卫侯入于夷仪不名是其例也欵终于阳不得其卒而名之故不得不名其出奔与莒庚舆蔡朱名同义不曰北燕伯入于阳而以齐纳为文者以着齐景公之有志于复伯也
　　三月壬申郑伯嘉卒
　　夏宋公使华定来聘
　　通嗣君也
　　公如晋至河乃复
　　传取郠之役莒人愬于晋晋有平公之丧未之治也故辞公公子憗遂如晋谷梁传季孙氏不使遂乎晋也按公如晋者七至河而复者五岂皆莒之愬耶谷梁之说似得其实
　　五月葬郑简公
　　杜注三月而葬速
　　楚杀其大夫成熊
　　传楚子谓成熊若敖之余也遂杀之杜注宣四年鬭椒作乱楚子信谗而托若敖之余
　　秋七月
　　冬十月公子憗出奔齐
　　南蒯不礼于季平子与公子憗谋欲出季氏而归其室于公使憗更其位及憗从公如晋蒯惧不克以费叛如齐憗还及郊闻费叛遂出奔
　　楚子伐徐
　　传楚子狩于州来次于颖尾使荡侯潘子帅师围徐以惧吴楚子次于干谿以为之援按围徐者非楚子故书伐而不书围
　　晋伐鲜虞
　　晋不称师义见文十年秦伐晋下
　　十有三年春叔弓帅师围费
　　按经书内围邑七皆不书叛成三年围棘拒命者非棘民则齐有司也定六年围郓与齐人争皆不可以叛言也昭二十六年围成时公已孙齐举国拒命不得独言成叛也定十二年围成欲书公敛处父叛则为孟氏守而非叛也欲书孟孙以成叛又非其事之实故第书围以纪其拒命而不目其人焉惟昭十三年围费则南蒯以费叛定十年再围郈则侯犯以郈叛而经不书先儒或谓鲁至昭定之时中军既毁尺地一民皆归三家使以叛书是为三家讨贼也而舍叛又无以属辞故书围以着陪臣据邑之实而不书叛以寓三家窃国之诛晋赵鞅荀寅士吉射治兵相攻未尝叛君也而并书叛邯郸稷据邑以叛赵氏则不书即此义其说非也内三叛与邯郸稷之所以不书者皆以家臣贱姓名不登于史册故虽叛不书耳若以嫌为三家讨贼故不书则齐商人弑君之贼也及其见弑也仍以弑其君书何不嫌为商人讨贼乎
　　夏四月楚公子比自晋归于楚弑其君虔于干谿传楚防氏之族及防居许围蔡洧蔓成然皆王所不礼也因羣丧职之族启越大夫常寿过作乱围固城克息舟城而居之观起之死也其子从在蔡事朝吴曰今不封蔡蔡不封矣我请试之以蔡公之命召子干子晳及郊而告之情强与之盟入袭蔡蔡公食见之而逃观从使子干食坎用牲加书而速行已殉于蔡曰蔡公召二子纳之与之盟而遣之矣师而从之蔡人聚执之辞曰失贼成军而杀余何益乃释之朝吴曰二三子若能死亡则如违之以待所济若求安定则如与之以济所欲且违上何适而可众曰与之乃奉蔡公召二子而盟于邓依陈蔡人以国楚公子比公子黑肱公子弃疾蔓成然蔡朝吴帅陈蔡不羮许叶之师因四族之徒以入楚及郊蔡公使须务牟与史猈先入因正仆人杀太子禄及公子罢敌公子比为王公子黒肱为令尹次于鱼陂公子弃疾为司马先除王宫使观从从师于干谿而告之且曰先归复所后者劓师及訾梁而溃王沿夏欲入鄢芋尹无宇之子申亥求王遇诸棘围以归夏五月癸亥王缢于芋尹申亥氏按公子返国嗣位例书入此独书归者弑君之贼旋即见杀未尝一日能自定其位故春秋不成其为君也然大夫以恶亦曰入下书弑君而不从以恶例者当其自晋归楚之时并无徒众故也其必书地者干谿师溃防自缢于芋尹氏以其迹观之比之罪疑与剚刃于其君者有间然先归令下弑械已成圣人本比欲死其君之心而加之以恶名故必书防所在之地以实之不使与剚刃者殊科也春秋凡接书一人两事必覆举其人此书弑其君不复书公子比者归楚而弑其君弑不可与归对举为两事也此与僖二十八年晋侯入曹执曹伯宣十一年楚子入陈纳公孙宁仪行父于陈皆不覆举其义正同
　　楚公子弃疾杀公子比
　　传观从谓子干曰不杀弃疾虽得国犹受祸也子干曰余不忍也从曰人忍子吾不忍俟也乃行国毎夜骇曰王入矣乙夘夜弃疾使周走而呼曰王至矣国人大惊二子皆自杀丙辰弃疾即位按比弑君之贼也以齐无知卫州吁之文例之当从讨贼之词书曰楚人杀公子比若以比为王弃疾为司马比固弃疾之君也以齐商人之文例之又当书曰楚公子弃疾弑其君比乃止以两下相杀为文者葢干谿之祸弃疾之罪更浮于比其以计杀之者圗自立耳故不可从讨贼之词而又不以弑其君比书者同谋作乱之人比又未尝一日能自定其位不成乎其为君臣也然则前弑虔何以独书公子比传称蔡公食见之而逃则观从之召二子弃疾实不与谋可知矣葢非弃疾从乱则比之逆谋不遂非比启衅则弃疾之逆谋不生比虽不能自定其位而推原祸始安得不归狱于比哉
　　秋公防刘子晋侯齐侯宋公卫侯郑伯曹伯莒子邾子滕子薛伯杞伯小邾子于平丘
　　传晋成虒祁诸侯朝而归者皆有二心叔向曰诸侯不可以不示威乃并征防遂合诸侯于平丘邾人莒人愬于晋曰鲁朝夕伐我几亡矣晋侯不见公甲戌同盟于平丘公不与盟按成十六年沙随之防书不见公此书公不与盟则公犹与防但不与盟耳左氏晋侯不见公之説恐不确
　　八月甲戌同盟于平丘
　　覆举平丘者防盟不同日也书同盟者有王臣同歃晋不敢以主盟自居故
　　公不与盟
　　公不与盟不讳者耻轻于见执
　　晋人执季孙意如以归
　　望溪先生曰春秋时国事之傎未有甚于鲁者三桓之在国重于君而诸侯视之亦重于君平丘之盟公不与而执意如非恕公也谓止公不若止季孙为鲁所急也
　　公至自防
　　蔡侯庐归于蔡陈侯吴归于陈
　　楚公子干公子晳之归楚也依陈蔡人以国及平王即位封陈蔡隠太子之子庐归于蔡悼太子之子吴归于陈按太子之子也而称蔡侯陈侯正其名不与楚人専封也公子返国则书入此诸侯也故不曰入而曰归诸侯返国则书复归陈蔡中并于楚国本非其所有也故不曰复不书自楚者诸侯返国之常文
　　冬十月葬蔡灵公
　　国复乃葬凡三十有一月矣
　　公如晋至河乃复
　　传公如晋荀吴谓韩宣子曰诸侯相朝讲旧好也执其卿而朝其君有不好焉不如辞之乃使士景伯辞公于河
　　吴灭州来
　　王氏葆曰州来近楚小国楚尝取以为附庸故书灭而不系国按传称吴灭州来令尹子旗请伐吴王弗许且有州来在吴犹在楚之言据此则州来之于楚当不过名相役属耳其田土贡赋之所入州来自有之本不全以供楚故虽为吴所灭而于楚亦无大损此可为近楚小国之确证
　　十有四年春意如至自晋
　　传季孙犹在晋子服伯私于中行穆子曰鲁事晋何如夷之小国土地犹大所命能具若为夷弃之使事齐楚其何瘳乎晋乃归季孙不书季孙者承上省文大夫不致必见执而后致
　　三月曹伯滕卒
　　夏四月
　　秋葬曹武公
　　八月莒子去疾卒
　　莒子卒而不书葬鲁不防也昭公号知礼虽薛杞小国无不防其葬者而独于莒之葬不防胡氏谓季氏故理或然也
　　冬莒杀其公子意恢
　　传莒着丘公卒郊公不慼国人弗顺欲立着丘公之弟庚舆蒲余侯恶公子意恢而善于庚舆郊公恶公子铎而善于意恢公子铎因与蒲余侯谋曰尔杀意恢我出君而纳庚舆许之冬十二月蒲余侯夫兹杀公子意恢按杀意恢者蒲余侯也何以称国杀葢两下相杀不志于春秋故不可目蒲余侯杀也而杀大夫而称人者如陈人之杀公子御防宋人之杀其大夫司马晋人之杀三大夫陈人之杀公子过非羣下之作乱即执政大臣之擅权故皆书曰人以着其生杀之柄之不自其君出也若晋栾书中行偃之杀胥童则以其为厉公之所嬖也故欲弑厉公而先杀胥童莒蒲余侯之杀意恢亦以其为郊公之所善也故欲逐郊公而先杀意恢厉与郊且不能自免又岂特生杀之柄之不自其君出而已故称国杀以见其国乱已甚必有弑逆廹逐之祸随其后也凡此皆随事立文其义固各有所当欤郊公出奔不书者去疾卒而鲁不防葬故郊公出奔庚舆入立皆不以告不告故不书杜注微之非也去疾之入展舆之奔见于经者屡矣何独于郊公而微之不书大夫者公羊所谓莒无大夫也
　　十有五年春王正月吴子夷末卒
　　二月癸酉有事于武宫籥入叔弓卒去乐卒事
　　传禘于武宫叔弓莅事籥入而卒去乐卒事礼也按有事乃时祭非禘也不着祭名者为叔弓卒起故畧之武宫鲁武公庙复立于成六年
　　夏蔡朝吴出奔郑
　　朝吴事楚而系之蔡者以其忠于蔡也
　　六月丁巳朔日有食之
　　秋晋荀吴帅师伐鲜虞
　　传荀吴帅帅伐鲜虞围鼓鼓人告食尽力竭而后取之克鼓而还不戮一人以鼓子防鞮归按灭鼓不书者不告也称荀吴帅师胡氏谓以正兵相加而不纳其叛臣故称名氏非也自宣成以后君称君大夫将称名旧史之文云尔
　　冬公如晋
　　传平丘之防故也杜注平丘之防公不与盟季孙见执今既得免故往谢之













　　春秋究遗卷十三
　　钦定四库全书
　　春秋究遗卷十四
　　左庶子叶酉撰
　　昭公下
　　十有六年
　　传公在晋晋人止公不书讳之也按晋前以取郠既不使公与盟今往谢而复执之晋之无礼甚矣而春秋讳之益知胡氏自反而缩之説迂而不可通
　　春齐侯伐徐
　　传齐师至于蒲隧徐子行成赂以甲父之鼎
　　楚子诱戎蛮子杀之
　　传楚子闻蛮氏之乱也使然丹诱戎蛮子杀之遂取蛮氏既而复立其子焉按戕隣国之君称人僖十九年邾人执鄫子用之是其例矣此独以楚子书者挟诈以杀人其隂险尤为圣心之所恶恶其诈自不得不目其人也戎蛮子不名与鄫子不名同义
　　夏公至自晋
　　秋八月己亥晋侯夷卒
　　九月大雩
　　季孙意如如晋冬十月葬晋昭公
　　卿供葬事文襄之制
　　十有七年春小邾子来朝
　　夏六月甲戌朔日有食之
　　传六月甲戌朔日有食之祝史请所用币平子御之曰止也惟正月朔伐鼓用币太史曰在此月也杜注正月谓建巳正阳之月于周为六月于夏为四月
　　秋郯子来朝
　　八月晋荀吴帅师灭陆浑之戎
　　传荀吴帅师渉自棘津使祭史先用牲于雒陆浑人弗知师从之遂灭陆浑数之以其贰于楚也陆浑子奔楚
　　冬有星孛于大辰
　　楚人及吴战于长岸
　　楚先胜而后败胜负敌故不书楚称人者说详隠二年莒人入向下吴常败楚于鹊岸于房钟皆不书而楚伐吴屡见于经葢吴犹不足以敌楚也至是则国势匹敌而抗兵相加矣故书战自此始长岸楚地两国皆僭王故仍以楚主兵
　　十有八年春王三月曹伯须卒
　　夏五月壬午宋卫陈郑灾
　　杜注来告故书天火曰灾按传称许不吊灾君子知其先亡则鲁必皆遣使往吊审矣不书者其人微也
　　六月邾人入鄅
　　传邾人袭鄅遂入之尽俘以归鄅子曰余无归矣从帑子邾邾人反鄅夫人而舍其女
　　秋葬曹平公
　　冬许迁于白羽
　　杜注自叶迁也正义九年许迁于夷十年楚灵王迁许胡沈道房申于荆平王即位皆复之许又归于叶故知此年是自叶迁也楚以其偪于郑迁之所以存许也故以自迁为文
　　十有九年春宋公伐邾
　　传鄅夫人宋向戌之女也故向宁请师二月宋公伐邾围虫三月取之乃尽归鄅俘杜注不书围取不以告也按宋伐邾而尽归鄅俘义举也取邑则似贪其土地矣故讳之而不以告其不书归鄅俘者书伐邾足以概之故
　　夏五月戊辰许世子止弑其君买
　　传许悼公疟饮太子止之药而卒按传称饮太子止之药而卒则止并非不尝药而已谷梁传恐不足据葢止乃杂学喜事之人平日自诡能医适遇父疾一药而殂虽无弑逆之意而律载和御药误不如法者死则止虽欲辞此恶名而不可得矣
　　己夘地震
　　秋齐高发帅师伐莒
　　杜注莒不事齐故
　　冬葬许悼公
　　许悼公书葬义见襄三十年葬蔡景公下
　　二十年春王正月
　　夏曹公孙防自鄸出奔宋
　　按奔未有言所自者此云自鄸正义云与二十二年宋华亥向宁华定自宋南里出奔楚其文正同彼华亥等入南里以叛又从南里出奔则此亦应尔叛不告故不书而胡传引刘敞之说以为待放二说未知孰是然公子之子称公孙据事直书并无贤之之意鄸邑名与宋南里在宋国都内不同故不系曹
　　秋盗杀卫侯之兄絷
　　卫公孟絷夺齐豹之邑又恶北宫喜褚师圃欲去之公子朝通于襄夫人而惧故齐豹北宫喜褚师圃公子朝作乱丙辰卫侯在平寿公孟有事于葢获之门外齐子氏帷于门而伏甲焉遂杀公孟按杀絷书盗者葢凡私有仇于其人并不假君命而杀之者则书曰盗不问其为大夫为士也义见襄十年盗杀郑公子騑下左氏求名而不得之说固非胡氏以为蔽罪宗鲁亦无此理齐豹首谋宗鲁与闻其事虽不为无罪然既以身死之矣乃舍豹而责鲁恐圣人之断此狱不如是之颇也称卫侯之兄无职司也亦无责卫侯意
　　冬十月宋华亥向宁华定出奔陈
　　宋元公恶华向华定华亥与向宁谋曰亡愈于死先诸遂杀羣公子刼公取太子乐与母弟辰公子地以为质公亦取华向之子以为质冬十月公杀华向之质而攻之华向奔陈
　　十有一月辛夘蔡侯庐卒
　　二十有一年春王三月葬蔡平公
　　夏晋侯使士鞅来聘
　　晋顷公即位通嗣君也
　　宋华亥向宁华定自陈入于宋南里以叛
　　宋司马华费遂生华防华多僚华登多僚与防相恶谮诸公曰纳亡人公惧使告司马乃与公谋逐华防华防见司马而行则遇多僚御司马而朝其臣张匄遂与华防杀多僚刼司马以叛而召亡人壬寅华向入居卢门以南里叛六月庚午宋城旧鄘及桑林之门而守之按南里系宋者以其为宋国城内之里名也
　　秋七月壬午朔日有食之
　　八月乙亥叔輙卒
　　冬蔡侯朱出奔楚
　　传楚费无极取货于东国而谓蔡人曰朱不用命于楚君王立东国若不先从王欲楚必围蔡蔡人惧出朱而立东国杜注东国隠太子之子平侯庐之弟朱叔父也
　　公如晋至河乃复
　　传公如晋及河鼓叛晋伐鲜虞故辞公按鼓叛何妨于邦交葢晋之权家党季氏而恐公之诉其罪也故假以是为辞而却公耳
　　二十有二年春齐侯伐莒
　　传齐北郭启帅师伐莒莒子战苑羊牧之諌曰大国不可怒也不聴败之于寿余齐侯伐莒莒子行成莒于是大恶其君
　　宋华亥向宁华定自宋南里出奔楚
　　传冬十月华登以吴师至救华氏齐乌枝鸣戍宋丙寅齐师宋师败吴师于鸿口华登帅其余以败宋师十一月癸未公子城以晋师至曹翰胡防晋荀吴齐苑何忌卫公子朝救宋大败华氏围诸南里二十二年二月华登如楚乞师楚防越帅师逆华氏使告于宋曰寡君闻君有不令之臣请受而戮之诸侯之戍谋曰若华氏知困而致死楚耻无功而疾战非吾利也不如出之以为楚功其亦无能为也已己巳宋华亥向宁华定出奔楚按书自宋南里别自国出奔也
　　大搜于昌间
　　书昌间非其地也
　　夏四月乙丑天王崩
　　六月叔鞅如京师葬景王王室乱
　　王子朝有宠于景王王欲立之夏四月乙丑王崩丁巳葬景王子朝因旧官百工之丧职秩者与灵景之族以作乱按不曰京师乱而云王室乱者言京师则通于上下言王室则其父子兄弟自乱之耳
　　刘子单子以王猛居于皇
　　子朝乱刘子奔扬单子奔平畤羣王子追之单子杀之子朝奔京伐之奔山刘子入于王城单子欲告急于晋以王如平畤遂如圃车次于皇以者王猛弱不能自立必赖二子左右之也王猛在丧不可称天王称王子又与他王子相乱故以猛系之于王王者诸侯目王国之辞乃王人之王非天王之王犹诗有王风不可谓之周也苟既正其为天王之王则后不得复称子矣
　　秋刘子单子以王猛入于王城
　　按传称晋荀跞帅九州之戎及焦瑕温原之师纳王于王城经乃不书晋纳而书刘单以者子朝奔京刘子入于王城单子使王子处守之则王之入王城实二子以之晋不过以师从王入耳故不书晋纳公羊传云入者篡辞非也入者自外而内之辞若以为篡下经天王入于成周何说乎
　　冬十月王子猛卒
　　前称王猛卒乃称王子猛者生以名系王不使与他王子相乱卒称王子正其为未逾年之子也王谓王国与前同称子故不曰崩而曰卒
　　十有二月癸酉朔日有食之
　　二十有三年春王正月叔孙舍如晋
　　传邾人城翼还自雒姑武城人塞其前遂取邾师邾人愬于晋晋人来讨叔孙婼如晋晋人执之
　　癸丑叔鞅卒
　　晋人执我行人叔孙舍
　　上书叔孙舍如晋其为行人明矣春秋只据实而书非有心以着其无罪也说见庄十七年齐人执郑詹下
　　晋人围郊
　　传晋籍谈荀跞贾辛司马督帅师次于社王师次于任人辛丑伐京毁其西南二十三年正月壬寅二师围郊癸夘郊浔溃杜注二师王师晋师也王师不书不以告按凡围必乆而不觧者然后书郊明日即溃而书围者邑不言伐非围无以属辞也
　　夏六月蔡侯东国卒于楚
　　秋七月莒子庚舆来奔
　　传莒子庚舆好剑苟铸剑必试诸人国人患之又叛齐乌存帅国人以逐之遂来奔齐人纳郊公按郊公出奔不书而庚舆书者以其来奔故诸侯奔不名此名者从此遂失国也
　　戊辰吴败顿胡沈蔡陈许之师于鸡父胡子髠沈子逞灭获陈夏齧
　　传吴伐州来楚防越帅师及诸侯之师救州来吴人御诸钟离子瑕卒楚师戊辰晦战于鸡父吴子以罪人三千先犯胡沈与陈三国争之吴为三军以系于后吴之罪人或奔或止三国乱吴师击之三国败获胡沈之君及陈大夫舍胡沈之囚使奔许与蔡顿曰吾君死矣师噪而从之三国奔楚师大奔按不书楚者楚师未与吴接也君战死曰灭生得曰获韩战称获晋侯大棘战称获宋华元不嫌君臣同辞公羊传大夫生死皆曰获无以见陈夏齧之必为死也胡沈之君经书灭而传称获者见获而死也书其败不以国分以君大夫为序观此则春秋序战必不以大夫先诸侯也益信
　　天王居于狄泉
　　传六月壬午王子朝入于尹庚寅单子刘子以王如刘甲午王子朝入于王城杜注于是敬王居狄泉按居狄泉入成周皆单刘以之而不书以何也望溪先生曰王猛时尚未知谁为当立者以出入者独单刘耳敬王之立则晋人问于介众而辞子朝名义显然归心者不独单刘矣此所以不书二子以也不书出者传称王子猛卒敬王即位馆于子旅氏葢自子旅氏如刘又自刘而居于狄泉故不可言出也
　　尹氏立王子朝
　　立王子朝者尹圉也不称名而称氏胡氏谓着世卿之擅权乱国以为后戒其説非也称名则无别于列国之大夫非所以尊天子矣称子又与刘子单子同故不得已而称氏亦因时有此称诗云王谓尹氏是也
　　八月乙未地震
　　冬公如晋至河有疾乃复
　　传为叔孙故如晋及河有疾而复
　　二十有四年春王二月丙戌仲孙貜卒
　　叔孙舍至自晋【左谷皆无叔孙字殆公羊衍文】
　　大夫不致此致者以见执故与意如书致义同
　　夏五月乙未朔日有食之
　　秋八月大雩
　　传旱也
　　丁酉杞伯郁厘卒
　　冬吴灭巢
　　胡氏安国曰巢楚之附庸实邑之也书吴灭巢以着入郢之渐
　　葬杞平公
　　二十有五年春叔孙舍如宋
　　传季公若之姊为小邾夫人生宋元夫人生子以妻季平子昭子如宋聘且逆之
　　夏叔诣防晋赵鞅宋乐大心卫北宫喜郑游吉曹人邾人滕人薛人小邾人于黄父
　　传谋王室也按谋王室大事也诸侯莫至仅合大夫以谋之且纳王又期在明年其亦异于桓文之盟首止以定太子诛叔带以定襄王之举矣
　　有鸜鹆来巢
　　传书所无也
　　秋七月上辛大雩季辛又雩
　　书再雩旱甚也
　　九月己亥公孙于齐次于阳州齐侯唁公于野井传九月戊戌公伐季氏平子登台而请待于沂上以察罪弗许请囚于费弗许请以五乗亡弗许郈孙曰必杀之公使郈孙逆孟懿子叔孙氏之司马鬷戾救季氏帅徒以往防西北隅以入公徒释甲执氷而踞孟氏使登西北隅以望季氏见叔孙氏之旌以告孟氏杀郈昭伯遂伐公徒公与臧孙如墓谋遂行己亥公孙于齐次于阳州齐侯唁公于平隂公先至于野井齐侯唁公于野井按先儒以唁于野井罪齐侯之不急公非也公次于阳州方遣使请逆于齐齐侯即欲亲唁公于平隂公不敢当其厚意故先行至野井而与齐侯相遇葢平隂之去阳州近野井之去阳州逺而其去齐都也则平隂逺而野井近齐侯欲以逺迎为恭故使有司待于平隂而不意公已先至野井也其唁于近地岂齐侯之不急公哉然公欲借之以复国则其势实有所不能是时晋伯虽衰而威令犹行鲁又素屈服于晋使晋诚见恤则季孙必且为所胁而欲公之入也不难若齐则非晋比其威令固不能行于季孙也即兴大师以伐之亦难保其战之必胜今齐侯唁公野井既以不早至平隂为己罪且为取鲁邑以安其居而不使流寓于他国其于公不可谓不尽力矣乃公不知其力之仅能及此也第悦其甘言以为是必能忧人之忧者于是入陵盟后如齐者再凟请不已卒至宰夫主献宴比大夫乃知齐之不足恃而转而如晋焉春秋详书于防葢病公之轻虑浅谋不揣情度势而漫为此无益之求也至晋之所以待公者则不逮齐逺甚当请逆时既有即安甥舅之诮及公复于竟亦第逆着干侯而不容公至其国都以与晋侯相见迨二十九年公又自郓如晋仍不得与晋侯见而次于干侯葢晋之强家与季孙同恶相济惟恐公之见晋侯而诉其罪也故逆以拒之此即公在国时五如晋皆辞公于河之故智也其后晋定新立毅然欲以师纳公又沮于范鞅之邪谋以逐君之贼竟任其无咎而召之使来以脱其罪何以教天下之为人臣者乎故春秋两书公如晋次于干侯即继之曰季孙意如防晋荀跞于适厯比事属辞而圣人之情可见矣
　　冬十月戊辰叔孙舍卒
　　昭子从公于齐归安众而纳公平子有异志昭子使祝宗祈死戊辰卒按祈死之説不足信此年春婼聘宋与宋公对语而泣乐祈已知其死何待于祈哉
　　十有一月己亥宋公佐卒于曲棘
　　宋元公为公故如晋道卒故书地
　　十有二月齐侯取郓
　　凡外取内邑不书讳之也此不讳者取之以居公故
　　二十有六年春王正月葬宋元公
　　是年正月不书公在者以齐侯唁公野井之后即偕公入其国都也正月在齐例不应书
　　三月公至自齐居于郓
　　公未返国都而书至者贾氏逵谓季氏示欲为臣故以告庙非也诸侯去国必载主祏以行此昭公自告庙耳岂有季氏在国而代公告至郓之理郑伯突入于栎卫侯入于夷仪皆书入此不书入而书居者若适他国而返居于是者然为内讳也此时公在齐都故书至自齐
　　夏公围成
　　齐侯使公子鉏帅师从公围成不书以齐师者葢着齐师之不足以而病公之不量力而轻为此举也不致者无功而还不以告庙故
　　秋公防齐侯莒子邾子杞伯盟于鄟陵
　　谋纳公也莒邾杞皆鲁之与国
　　公至自防居于郓
　　九月庚申楚子居卒
　　冬十月天王入于成周
　　吴氏澂曰王城为东都以镐京为周之西都东对西而言也成周为下都以王城为洛之上都下对上而言也时子朝据王城故王入于成周而居左氏序事以王入成周在子朝奔后合依经正之胡氏安国曰因狄泉故称入
　　尹氏召伯毛伯以王子朝奔楚
　　杜注召伯当言召氏经误也尹召族奔非一人故言氏正义传言召伯盈逐王子朝朝及召氏之族奔楚则召氏族出奔召伯身不奔也按经称尹氏义见尹氏立王子朝下不必以族奔也以族奔称氏则立王子朝岂亦以族立乎尹称氏召伯毛伯称行次尹首恶召与毛特从之者耳然亦不得以子称矣召伯经书奔传称召伯盈逐王子朝传闻异辞圣人必确见所据杜氏信传而欲改经误甚
　　二十有七年春公如齐公至自齐居于郓
　　是年传称孟懿子阳虎伐郓公徒败于且知而经不书者伐郓之罪无加于逐君故于内败而讳之从恒例也
　　夏四月吴弑其君僚
　　传吴子欲因楚丧而伐之使公子掩余公子烛庸帅师围使延州来季子聘于上国吴公子光曰此时也不可失也夏四月光伏甲于窟室而享王鱄设诸置剑于鱼中以进抽剑刺王遂弑王按春秋弑君而称国者四莒庶其晋州蒲吴僚薛比其义各异惟吴僚薛比则望溪先生所谓悬狱而不敢有所归其说是也薛比事无可考吴僚见弑于公子光而操刃者则鱄设诸也其赴告之文不曰鱄设诸必曰国乱而无主名可知矣春秋之例国乱而无主名称人防者弑亦称人鱄设诸贱名氏不合登史册例应以人书而经则称国以弑者圣人之慎也葢春秋至襄昭以后皆圣人所见之世而事非本国仍多传闻传闻之词乆然后定若正当所见之世一事也而言人人殊是非混淆公论未出于是或以讳恶而故为掩饰者有之或以爱憎而各持异同者有之此固圣人所无可如何者吴虽与鲁通而僻处东南事难征信僚之见弑圣人亦知赴告之不实也欲从告书人既不可而欲径书吴公子光弑其君又有万一失入之虑故悬狱而不敢有所归第书其国有是事而不少溢一辞焉此所为圣人之慎也胡氏乃谓归罪于其大臣凿矣或曰吴以号举不书吴人从其恒称也其说亦通
　　楚杀其大夫郤宛
　　楚令尹子常贿而信谗费无极谗郤宛遂攻郤氏且爇之郤宛自杀尽杀郤氏之族党
　　秋晋士鞅宋乐祁犁卫北宫喜曹人邾人滕人防于扈传防于扈且谋纳公也宋卫皆利纳公范献子取货于季孙谓司城子梁与北宫贞子曰季孙未知其罪而君伐之请囚请亡于是乎弗获君又弗克而自出也夫岂无偹而能出君乎故鞅以为难乃辞小国而以难复按传称公使子家如晋在此盟后恐当在此盟前使非子家请之晋不应无故而谋纳公也
　　冬十月曹伯午卒
　　邾快来奔
　　徐氏曰自此以前邾畀我庶其并来奔今邾快又至邾鲁隣国而为逋逃主为过之甚故悉书之
　　公如齐公至自齐居于郓
　　传冬公如齐齐侯请飨之子家子曰朝夕立于其朝又何飨焉其饮酒也乃饮酒使宰献而请安杜注比公于大夫也礼宴大夫使宰为主献献爵也请安齐侯请自安不在坐也刘引燕礼谓请賔自安以规杜正义谓齐侯与公敌体安賔乃其常事何须传载其文以为卑公之义明是齐侯请欲自安不在其坐按请安谓请自安于文不顺刘氏说似较长葢与上宰献连文请安者宰请公安也正足明慢公之甚正义驳之悮矣
　　二十有八年春王三月葬曹悼公
　　公如晋次于干侯
　　传公如晋如干侯子家子曰有求于人而即其安人孰矜之其造于境弗聴使请逆于晋晋人使公复于境而逆之杜注逆着干侯也言公不用子家子之言所以见辱按此与次于阳州文法同而其事之情实则异此葢病晋之强家党季孙以沮公而使之不得至晋都也
　　夏四月丙戌郑伯宁卒
　　六月葬郑定公
　　秋七月癸巳滕子宁卒
　　冬葬滕悼公
　　二十有九年春公至自干侯居于郓齐侯使髙张来唁公
　　二十六年书公至自齐而此不书公至自晋者以公未至晋都故齐侯使髙张来唁公唁公至晋而不见受也
　　公如晋次于干侯
　　传齐侯使髙张来唁公称主君子家子曰齐卑君矣君祗辱焉公如干侯杜注为齐所辱故复适晋冀见恤按传称公如干侯而经必曰公如晋次于干侯者葢着公之如晋其本意原欲至晋都而干侯特其所次止之地耳乃至明年正月而公仍在焉则晋之强家党季孙以沮公者其罪不待贬絶而自见矣又按干侯晋地而公如晋之初即不待于晋境而如干侯子家云有求于人而即其安人谁矜之不知干侯何以为公之所安也公于去年三月次于干侯至今年春已一年矣乃甫至自干侯居于郓旋又如晋而次于干侯其恋恋于干侯者当必有故然不可考矣
　　夏四月庚子叔诣卒
　　秋七月
　　冬十月郓溃
　　谷梁传溃之为言上下不相得也上下不相得则恶矣昭公出奔民如释重负按谷梁此说必有所本先儒或以季氏诱之使溃此刻论也葢从公者皆小人虽淹恤在外必依势作威以一邑之小而责以公家平日供亿之浩繁是时公又在干侯如子家辈皆随行其留在郓者必以无所禀承而益肆于是郓人不胜其扰遂相率而去之此事势之所必有者季氏逐君其罪自莫可逭然若以此莫须有之罪加之反不足以服其心矣
　　三十年春王正月公在干侯
　　公正月在郓不书者鲁邑也干侯晋邑非其所宜在矣故书不曰居而曰在者亦以其为晋地故
　　夏六月庚辰晋侯去疾卒
　　秋八月葬晋顷公
　　冬十有二月吴灭徐徐子章羽奔楚
　　徐子名者世近纪载详故
　　三十有一年春王正月公在干侯季孙意如防晋荀跞于适厯
　　传晋侯以师纳公范献子曰若召季孙而不来则信不臣矣然后伐之晋侯召季孙献子使私焉曰子必来我受其无咎季孙意如防晋荀跞于适厯陆氏淳曰逐君之臣晋不之罪而反与防据事直书而晋之为盟主可见矣荀跞之为人臣可见矣此不待贬絶而罪恶见者也
　　夏四月丁巳薛伯谷卒
　　晋侯使荀跞唁公于干侯
　　传季孙从知伯如干侯子家子曰君与之归一慙之不忍而终身慙乎公曰诺众曰在一言矣君必逐之荀跞以晋侯之命唁公曰寡君使跞以君命讨于意如意如不敢逃死君其入也君曰君恵顾先君之好施及亡人将使粪除宗祧以事君则不能见夫人所能见夫人者有如河荀跞掩耳而走曰寡君其罪之恐敢与知鲁国之难
　　秋葬薛献公
　　冬黑肱以滥来奔
　　杜注不书邾史缺文
　　十有二月辛亥朔日有食之
　　三十有二年春王正月公在干侯取阚
　　按昭公之难叔孙如阚则其为鲁邑明矣殆季氏自晋返鲁而以阚归公欲自掩其逐君之罪犹归马及衣屦之意云尔书取者不以其名予季氏也
　　夏吴伐越
　　传始用师于越也
　　秋七月
　　冬仲孙何忌防晋韩不信齐髙张宋仲几卫世叔申郑国参曹人莒人薛人杞人小邾人城成周
　　王使富辛与石张如晋请城成周范献子谓魏献子曰与其戌周不如城之使伯音对曰天子有命敢不奉承冬十一月晋魏舒韩不信如京师合诸侯之大夫于狄泉寻盟且令城成周己丑士弥牟令役于诸侯属役赋文书以授帅而效诸刘子韩简子临之以为成命杜注临履其事以命诸侯经所以不书魏舒按此年传称冬十一月魏舒韩不信如京师合诸侯之大夫于狄泉寻盟且令城成周魏子南面卫彪傒曰魏子必有大咎干位以令大事非其任也云云定公元年传又称春王正月辛巳晋魏舒合诸侯之大夫于狄泉将以城成周魏子涖政卫彪傒曰将建天子而易位以令非义也云云此一事也左氏两载之而失删其一耳此年传己丑士弥牟营成周云云定元年传云孟懿子防城成周庚寅栽庚寅即己丑之明日而传分为两年此役不过三旬而毕岂有去年已令役于诸侯迟之两月而始栽者乎其为出无疑前载其事于冬十一月后载其事于春王正月周之正月夏之十一月也其月同其为一事无疑【本顾氏炎武说】
　　十有二月己未公薨于干侯
　　传书公薨于干侯言失其所也















　　春秋究遗卷十四
<经部,春秋类,春秋究遗>
　　钦定四库全书
　　春秋究遗卷十五
　　左庶子叶酉撰
　　定公
　　元年
　　凡元年必书春王正月所以正始也独此年正月不书者公即位在六月故正义公未即位元必不改未改之日必乘前君之年于时春夏当名此年为昭公三十三年而史官定策须有一统不可半年从前半年从后虽则年初亦统此嵗故入年即称元年也按此时定公虽未即位而昭公已薨故可称元年若后世以先君在位之月改从嗣君即位之年则于君臣父子之教所闗甚钜不得以此借口矣
　　春王三月晋人执宋仲几于京师
　　传孟懿子防城成周庚寅栽宋仲几不受功曰滕薛郳吾役也薛宰曰宋为无道絶我小国于周以我适楚晋文公为践土之盟曰凡我同盟各复旧职若从践土若从宋亦惟命仲几曰践土固然士弥牟曰晋之从政者新子姑受功归吾视诸故府仲几曰纵子忘之山川鬼神其忘之乎乃执仲几以归三月归诸京师按京师成周也不曰成周而曰京师者所以甚晋大夫无王之罪也
　　夏六月癸亥公之丧至自干侯戊辰公即位
　　杜注诸侯薨五日而殡殡则嗣子即位癸亥昭公丧至五日殡于宫定公乃即位赵氏匡曰即位皆于朔日故不书日定公待昭公丧至既殡而即位故书日按杜注所谓殡则嗣子即位者谓即柩前立为丧主与春秋所书即位不同春秋所书即位则行告庙临羣臣之礼也
　　秋七月癸巳葬我君昭公
　　九月大雩
　　立宫
　　杜注平子逐君惧而请祷于公昭公死于外自以为获福故立其宫公伯禽之子公羊传立者不宜立也按公伯禽之子考公弟也鲁以弟继兄葢始于此定公昭公之弟季孙恐人责已以擅立之罪故特立宫若曰兄终弟及亦犹行古之道云尔
　　冬十月陨霜杀菽
　　谷梁传未可以杀而杀举重可杀而不杀举轻其曰菽举重也
　　二年春王正月
　　夏五月壬辰雉门及两观灾
　　曰及者灾起雉门而延及两观也
　　秋楚人伐吴
　　传瓦伐吴师于豫章吴人见舟于豫章而潜师于巢冬十月吴军楚师于豫章败之
　　冬十月新作雉门及两观
　　凡灾而复作者皆不书雉门两观书者承僭而不能革也【本望溪先生说】
　　三年春王正月公如晋至河乃复
　　正义三传皆无其说不知何故乃复程子曰季孙意如上不请于天子下不告于方伯而立定公故晋怒而公往朝焉晋辞公而复故明年因防而请盟于臯鼬按请盟之说似不甚确辨见盟于臯鼬下
　　二月辛夘邾子穿卒
　　夏四月
　　秋葬邾庄公
　　冬仲孙何忌及邾子盟于防
　　修邾好也
　　四年春王二月癸巳陈侯吴卒
　　杜注癸巳正月七日书二月从赴正义杜以长厯推之知癸巳是正月七日知非日误者以崩薨之事皆以赴为文按二月既无癸巳日则二月自是正月之误不必强为之辞
　　二月公防刘子晋侯宋公蔡侯卫侯陈子郑伯许男曹伯莒子邾子顿子胡子滕子薛伯杞伯小邾子齐国夏于召陵侵楚
　　传蔡侯为两佩与两裘以如楚献一佩一裘于昭王昭王服之以享蔡侯蔡侯亦服其一子常欲之不与三年止之蔡侯归如晋请伐楚四年三月刘文公合诸侯于召陵谋伐楚也晋荀寅求货于蔡侯弗得言于范献子曰国家方危诸侯方贰将以袭敌不亦难乎乃辞蔡侯晋人假羽旄于郑明日或斾以防晋于是乎失诸侯
　　夏四月庚辰蔡公孙姓帅师灭沈以沈子嘉归杀之传沈人不防于召陵晋人使蔡伐沈夏蔡灭沈按杀沈子嘉以邾人用鄫子例之不当名而以名见者灭国之罪大书杀沈子不足以甚之也
　　五月公及诸侯盟于臯鼬
　　覆举公者先儒谓定公受国于意如因防而请盟以定其位故春秋覆举公以示讥其说非也既与于防其位固已定矣复何借于盟乎且桓公防郑伯于垂盟于越宣公防齐侯于平州皆尝结外援以自固矣何独于此而特变文以讥之按春秋书侵伐或书及或书防微者将书及君卿将书防其防字与及字对非防于某地之防也若防于某地之防则与盟对防有防礼盟有盟礼军旅之际礼无兼举故有先书防于某地后书伐某国者如桓十五年书防于袲伐郑是也有先书伐某国后书防于某地者如襄十一年书伐郑防于萧鱼是也然皆防而不盟盟皆书在侵伐后如成七年书救郑八月戊辰同盟于马陵十七年伐郑八月乙酉同盟于柯陵襄九年伐郑十有二月己亥同盟于戏十一年伐郑秋七月己未同盟于亳城北十八年冬同围齐十九年春王正月同盟于祝柯是也然皆盟而不防从未有先书防于某地继书侵某国又书盟于某地如召陵臯鼬防盟二礼并行于侵楚之前后者通春秋惟此一见彼其所以防而又盟如此其不惮烦者据传称刘文公合诸侯于召陵谋伐楚也则当其防于召陵之时意本在于伐楚乃荀寅求货楚不果伐仅遣偏师侵掠其境于是始以伐召诸侯者不得不变而为盟葢楚不果伐则召陵为虚防不可以示诸侯也故假此盟以实之一若其本意原欲与诸侯盟非欲为蔡报怨而防者故圣人特书侵楚于防于召陵下盟主大合诸侯从无以侵书者兹独以侵楚书则其无能为之实已可见而于臯鼬之盟复覆书公以别异之葢始以伐召诸侯倐变而为盟故春秋特着其为两事而伤晋之不能抑强扶弱徒为此纷纷以烦我友邦也岂病公之请盟云尔乎观下文接书楚人围蔡晋士鞅伐鲜虞蔡侯以吴子及楚人战于柏举比事属辞而圣人之情可见矣书诸侯者刘子以疾故不与歃也不日缺文
　　杞伯成卒于防
　　六月葬陈公
　　许迁于容城
　　许至是葢四迁矣
　　秋七月公至自防
　　刘卷卒
　　不曰刘子卷而曰刘卷则望溪先生所谓子非爵乃时人相尊异之称益信召陵之防刘子与焉防罢而卒天王为赴故称名
　　葬杞悼公
　　楚人围蔡
　　以蔡灭沈故也楚称人者说详隠二年莒人入向下
　　晋士鞅卫孔圉帅师伐鲜虞
　　杜注无传按三年传称秋九月鲜虞人败晋师于中平获晋观虎恃其勇也疑是此经下传误载三年下
　　葬刘文公
　　冬十有一月庚午蔡侯以吴子及楚人战于柏举楚师败绩楚瓦出奔郑
　　传自昭王即位无嵗不有吴师蔡侯因之以其子干与其大夫之子为质于吴冬蔡侯吴子唐侯伐楚舍舟于淮汭自豫章与楚夹汉子常济汉而陈十一月庚午二师陈于柏举阖庐之弟夫槩王以其属五千击子常之卒楚师乱吴师大败之子常奔郑按春秋自成公以后卿将皆以名见此独书楚人者葢将尊师众必当书曰楚瓦帅师而上书楚瓦帅师下又书楚师败绩楚瓦出奔郑覆举师及瓦则于文赘故上只书楚人此属辞之不得不然者也吴称子先儒以为进之非也哀八年楚公子结帅师伐陈吴救陈春秋亦第以号举何独于此而进之葢楚瓦贪黩无厌至以一裘之故乆羁蔡侯于是蔡侯以见陵之怨控告大邦为晋侯者惟仗义执言投袂而起文襄之业庶几其复振耳乃召陵之防荀寅求货既与子常之为饿豺狼者无以异迨楚人围蔡而晋士鞅伐鲜虞其能为蔡侯所以而败楚师于柏举者吴子也谁主夏盟竟甘以此义举让人何以视十六国之诸侯乎故春秋于吴概以号举而此独以吴子书非进之也葢着其为吴子以病晋侯之不能故耳不然吴聴子胥之谋其欲甘心于楚也乆矣是举特防逄其适原非専为蔡报怨也而春秋遽以救灾恤隣之义予之岂理也哉其不书救蔡者师至而围已解蔡侯以吴子深入楚境不可以救书也若如胡氏之说又无解于哀八年之书吴救陈矣柏举楚地因楚有僭王之罪而吴为蔡侯所以故不以楚主兵不得以长岸为比
　　庚寅吴入郢
　　传吴从楚师及清发将击之夫槩王曰困兽犹鬭况人乎若使先济者知免后者慕之蔑有鬬心矣半济而击之又败之五战及郢按吴以号举从其恒称观此则前书吴子之非因其救蔡而进之也更审矣不曰入楚而曰入郢者楚为一国之总称郢乃楚之国都吴自柏举而入楚之国都谓之入郢则可谓之入楚则不可以柏举楚地吴师至柏举即已入楚境故也楚旋灭旋复吴不有其地故曰入
　　五年春王三月辛亥朔日有食之
　　夏归粟于蔡
　　杜注蔡为楚所围饥乏故鲁归之粟望溪先生曰归粟于蔡鲁独归之诸侯不与也若诸侯并归粟则当如防于澶渊宋灾故书暨晋人某人某人归粟于蔡可也且至定公时晋令不行于诸侯乆矣不能救蔡而吴専其功蔡既胜楚无为复令诸侯归粟葢淮泗通流舟漕易致故蔡人告籴而鲁以粟归之耳
　　于越入吴
　　传越入吴吴在楚也望溪先生曰越之见经也或称越或称于越称越者从吴楚之告也称于越者从越告也一国而两称旧史从告春秋不革则谓称尺称爵称号纷纷然易旧史以为褒贬者必无是理矣
　　六月丙申季孙意如卒
　　内卿卒必书史之常文胡氏之说凿甚
　　秋七月壬子叔孙不敢卒
　　冬晋士鞅帅师围鲜虞
　　传报观虎之役也杜注三年鲜虞获晋观虎
　　六年春王正月癸亥郑游速帅师灭许以许男斯归传因楚败也
　　二月公侵郑
　　传为晋讨郑之伐胥靡也杜注周儋翩因郑人以作乱郑为之伐胥靡故晋使鲁讨之【按左传郑伐胥靡事在此年夏公侵郑在二月若为晋讨郑之伐胥靡不应反在前】按鲁自宣公十八年伐杞之后惟伯主在行公乃亲防其余侵伐皆三桓更将而公未尝主兵至定哀而反有亲将者葢自成襄以来兵权虽归三家然民之去公未乆故犹忌公而使不得主兵至中军既毁尺土一民皆非公有于是以公为不足忌也故私家之兵有事则使公将之犹鲁盛时公家之兵有事则使大夫将之公名为主兵实供大夫之役耳然围私邑伐与国三桓仍时复尸之犯强隣结仇衅则必使公试焉据事直书而其罪自不可掩矣【本望溪先生说】
　　公至自侵郑
　　夏季孙斯仲孙何忌如晋
　　传季桓子如晋献郑俘也阳虎强使孟懿子往报夫人之聘晋人兼享之杜注贱鲁不复设两礼明经所以不备书晋夫人聘鲁不书者其使非卿故
　　秋晋人执宋行人乐祁犁
　　祁犁聘于晋主赵简子饮酒焉献杨楯六十范赵方恶其宰曰昔吾主范氏今子主赵氏是贾祸也范献子果怒言于晋侯曰以君命越疆未致使而私饮酒不敬二君不可不讨也乃执乐祁犁
　　冬城中城
　　杜注公为晋侵郑故惧而城之辨详成九年城中城下望溪先生曰侨如欲去季孟则城中城阳虎欲去三桓亦城中城皆欲得公以济其乱谋也
　　季孙斯仲孙忌帅师围郓
　　杜注何忌不言何缺文郓贰于齐故围之
　　七年春王正月
　　夏四月
　　秋齐侯郑伯盟于咸
　　传齐郑盟于咸征防于卫许氏翰曰齐郑之盟叛晋也霸道隳诸侯散离盟始复志此葢自是天下无殷防矣
　　齐人执卫行人北宫结以侵卫齐侯卫侯盟于沙传卫侯欲叛晋诸大夫不可使北宫结如齐而私于齐侯曰执结以侵我齐侯从之乃盟于杜注即沙也按春秋书执行人者五皆以其本为聘问之使故书行人刘氏之说是已然聘问之使何以必书行人葢春秋纪异聘问之使以通好也于此而加桎梏焉不可以言好矣故特以行人书诚以其官之不当为所执而异之也岂如杜氏非其罪之说乎然若谓春秋只据事直书并无异其执聘使之意则凡外大夫之见执未有书其官者而此独以行人书何为也哉
　　大雩
　　齐国夏帅师伐我西鄙
　　齐叛晋与郑盟故为郑伐我且报二卿之围郓
　　九月大雩
　　冬十月
　　八年春王正月公侵齐
　　报去年国夏伐我西鄙
　　公至自侵齐
　　二月公侵齐
　　正月侵齐未得志故
　　三月公至自侵齐
　　曹伯露卒
　　夏齐国夏帅师伐我西鄙
　　报上二侵
　　公防晋师于瓦
　　传晋士鞅赵鞅荀寅救我公防晋师于瓦按救不书者师至而齐已去也不曰防晋士鞅而曰防晋师者书防士鞅则因来救而往防之实不着矣
　　公至自瓦
　　书至者以伯国来救重其事而以告于庙也其不以防致而以地致者说详桓二年公至自唐下
　　秋七月戊辰陈侯栁卒
　　晋士鞅帅师侵郑遂侵卫
　　晋师自瓦还盟卫侯于鄟泽赵简子使渉佗成何盟之卫人请执牛耳成何曰卫吾温原也焉得视诸侯将歃渉佗捘卫侯之手及捥卫侯怒归叛晋晋人请改盟弗许秋士鞅防成桓公侵郑为周报伊阙之役遂侵卫按遂者继事之词而有归重之意晋讨卫叛意不在郑也
　　葬曹靖公
　　九月葬陈懐公
　　季孙斯仲孙何忌帅师侵卫
　　为晋故也
　　冬卫侯郑伯盟于曲濮
　　相结叛晋也
　　从祀先公
　　按左氏传阳虎欲去三桓冬十月顺祀先公而祈焉辛夘禘于僖宫杜注不于太庙而于僖宫顺祀之义当退僖公惧于僖公之神故于僖庙行顺祀胡氏则引蜀人冯山之说以为昭公至是始得从祀于太庙果如其说则当书曰禘于太庙用致昭公矣今但书曰从祀先公上无所承何以见其为昭公恐圣人无此鹘突文法也似当以左氏为正其不曰僖公而曰先公者葢合祭于僖公之庙因退僖公于闵公之下虽曰顺祀而所祀非一公故以先公为文亦不欲显前此逆祀之非礼也
　　盗窃实玉大弓
　　阳虎将享季氏于蒲圃而杀之林楚御桓子将如蒲圃桓子谓林楚曰而能以我适孟氏乎林楚怒马及衢而骋适孟氏阳虎刼公与武叔伐孟氏公敛处父帅成人自上东门入与阳氏战阳氏败阳虎脱甲如公宫取寳玉大弓以出按传称阳虎入于讙阳闗以叛即在窃寳玉大弓之后而经不书者陪臣贱姓氏不合见经此窃寳玉大弓之所以亦不书阳虎而书盗欤
　　九年春王正月
　　夏四月戊申郑伯虿卒
　　得寳玉大弓
　　传阳虎归寳玉大弓按阳虎陪臣名氏不登于春秋故前只以盗书前既以盗书此目其人不可又不可云盗归寳玉大弓也故变文以书曰得左氏传凡获器用曰得得用焉曰获杜注谓用器物以有获如麟为田获俘为战获其说非也对失而言谓之得麟以田获俘以战获本无所失也故曰获
　　六月葬郑献公
　　秋齐侯卫侯次于五氏
　　杜注不书伐晋者讳伐盟主以次告正义传言齐侯伐晋夷仪乃与卫侯次于五氏次既告则伐亦应告明以卫新叛晋又鲁与晋亲故耻以伐告惟告次耳
　　秦伯卒
　　冬葬秦哀公
　　十年春王三月及齐平
　　杜注平八年侵齐之怨按先儒皆以为叛晋非也是时圣人用鲁安有叛晋之事哉葢齐鲁不相能非国之利也睦隣之道固当如是耳
　　夏公防齐侯于夹谷公至自夹谷
　　按莱人以兵刦鲁侯之事乃好事者傅防之说非其实也齐景圗霸鲁方请成以兵刦之何以视诸侯厯堦数语不过曹沫蔺相如作用耳岂足以语大圣人哉司马迁云优倡侏儒为戏葢若今之演梨园者或圣人恶其非礼諌止其事则犹情理之所有者耳
　　晋赵鞅帅师围卫
　　传报夷仪也
　　齐人来归郓讙隂田
　　杜注阳虎九年以此奔齐按来归者使人将命也先儒谓心服而归之则于来归卫俘之义不可通矣【本望溪先生説】
　　叔孙州仇仲孙何忌帅师围郈
　　传叔孙成子欲立武叔公若藐固諌曰不可成子立之而卒公若为郈宰武叔既定使郈马正侯犯杀公若弗能其圉人杀公若侯犯以郈叛武叔懿子围郈弗克秋二子及齐师复围郈侯犯奔齐按侯犯叛不书者以贱故
　　秋叔孙州仇仲孙何忌帅师围郈
　　围郈事同州仇何忌人同而必覆举者两事也文自不得从省观此则隠四年宋公陈侯蔡人卫人伐郑胡氏所谓书之重词之其中必有大美恶者其説真不可通矣
　　宋乐大心出奔曹
　　宋公使乐大心盟于晋且逆乐祁之尸辞伪有疾乐祁之子子明言于公曰右师不肯适晋将作乱也乃逐右师
　　宋公子地出奔郑
　　传公子地有白马四公嬖向魋魋欲之公取而朱其尾鬛以与之地怒使其徒抶魋而夺之魋惧将走公闭门而泣之目尽肿母弟辰曰子为君礼不过出竟君必止子公子地出奔陈公弗止辰为之请弗聼辰曰是我廷吾兄也吾以国人出君谁与处冬辰暨仲佗石彄出奔陈
　　冬齐侯卫侯郑游速防于安甫
　　以卫有晋难也
　　叔孙州仇如齐
　　谢归田也
　　宋公之弟辰暨仲佗石彄出奔陈
　　暨者不得已之辞葢辰胁之而与俱出也
　　十有一年春宋公之弟辰及仲佗石彄公子地自陈入于萧以叛
　　正义庄十二年宋万弑闵公萧叔大心者宋萧邑大夫也平宋乱立桓公宋人嘉之以萧邑封叔为附庸宣十二年楚子灭之复为宋邑故辰等今入之以叛按上言暨而此言及者叛非人所能强之事故不可以暨言也
　　夏四月
　　秋宋乐大心自曹入于萧
　　入萧从叛人叛可知故不言叛
　　冬及郑平
　　杜注平六年侵郑取匡之怨左传始叛晋也按郑附齐鲁及齐平归三邑即与郑平皆夫子用鲁睦隣之道也
　　叔还如郑涖盟
　　十有二年春薛伯定卒
　　夏葬薛襄公
　　叔孙州仇帅师堕郈
　　传仲由为季氏宰将堕三都于是叔孙氏堕郈
　　卫公孟彄帅师伐曹
　　传卫公孟伐曹克郊按不书取郊者疆小邑无闗重轻春秋畧之者多矣
　　季孙斯仲孙何忌帅师堕费
　　传季氏将堕费公山不狃叔孙輙帅费人袭鲁公与三子入季氏之宫登武子之台费人攻之弗克入及公侧仲尼命申句须乐颀下伐之二子奔齐遂堕费
　　秋大雩
　　冬十月癸亥公防齐侯盟于黄
　　杜注结叛晋辨见及齐平下
　　十有一月丙寅朔日有食之
　　公至自黄
　　十有二月公围成公至自围成
　　传将堕成公敛处父谓孟孙堕成齐人必至于北门且成孟氏之保鄣也无成是无孟氏也子伪不知我将不堕冬十二月公围成弗克按郈有侯犯之乱费有南蒯之乱季孙叔孙皆苦之故堕之易成则未叛孟孙也又有公敛处父为之宰故虽公亲将围之而亦无如之何此当日之事势也
　　十有三年春齐侯卫侯次于垂葭
　　杜注二君将使师伐晋次于垂葭以为之援
　　夏筑蛇渊囿
　　大搜于比蒲
　　杜注书不时也按是时孔子方见用于鲁乃聴其有此举何耶葢堕郈堕费季孙叔孙皆苦其家臣之叛故遂聴子路之谋而自堕其保障及孟氏不肯堕成二子乃觉其为强公抑私之计于是季氏之虑遂变彼方以用孔子适以自贻伊戚耳安肯迟至十四年复使之与闻国政乎故司马迁鲁世家记仲由毁三桓城事即继之曰季桓子受女乐孔子去皆在定公十二年葢自公敛处父之谋用而圣人之于鲁已有不可一朝居之势矣蛇渊之筑比蒲之搜殆皆在孔子既去之后欤胡氏所引孔子世家云云乃好事者张大其词太史公亦知其説之不足据也故于鲁世家皆削而不载而大司宼摄相之説尤荒诞不经胡氏不察而遽信之可慨也已
　　卫公孟彄帅师伐曹
　　秋晋赵鞅入于晋阳以叛
　　传赵鞅谓邯郸午曰归我卫贡五百家吾舍诸晋阳午许诺归告其父兄皆不可赵鞅怒遂杀午赵稷渉賔以邯郸叛夏六月上军司马籍秦围邯郸邯郸午荀寅之甥也荀寅范吉射之姻也而相与睦故不与围邯郸将作乱董安于闻之告赵孟曰先备诸赵孟不可秋七月范氏中行氏伐赵氏之宫赵鞅奔晋阳晋人围之据此则赵鞅之入晋阳拒荀范也而经书曰叛先儒谓其不知投鼠忌器之义其説虽正而于当日之情事恐未尽也观后梁婴父之恶董安于也以范中行之乱安于实发之则当日赵鞅因荀范之不与围邯郸闻安于之言必先谋伐之乃机事不宻为荀范所觉遂先伐之赵鞅战不胜而出奔此知氏之所以讨其先发难也左氏所谓赵孟不可云云者葢荀范从此遂亡而赵氏分晋故晋乗左赵氏而为是掩饰之辞左氏不察而遽信之耳若果如其説荀范攻鞅鞅束手不敢校而逃死于晋阳其情亦可悯矣而圣人顾书之曰叛亦何足以服其心哉
　　冬晋荀寅士吉射入于朝歌以叛
　　传荀跞言于晋侯曰君命大臣始祸者死今三臣始祸而独逐鞅刑不钧矣请皆逐之冬十月奉公以伐范氏中行氏弗克二子遂伐公国人助公二子败从而伐之丁未荀寅士吉射奔朝歌
　　晋赵鞅归于晋
　　传韩魏以赵氏为请十二月赵鞅入于绛盟于公宫按大夫返国例书曰归不书自晋阳者私邑亦晋不可与晋对举也抑圣人笔削之义于是乎寓焉葢赵鞅之归与凡出奔而归者不同其与荀范为难也较之宋华向辈显与君敌者其罪有间故书归以寛其据邑以叛之诛然其迹究渉不顺故仍不书自以存其由叛而归之实此所为变通之权衡也
　　薛弑其君比
　　説见昭二十七年吴弑其君下
　　十有四年春卫公叔戌来奔卫赵阳出奔宋
　　传卫侯恶公叔戌以其富也公叔戌又将去夫人之党夫人愬之曰戍将为乱十四年春卫侯逐公叔戌与其党故赵阳奔宋戍来奔
　　二月辛巳楚公子结陈公孙佗人帅师灭顿以顿子牂归
　　传顿子牂欲事晋背楚而絶陈好二月楚灭顿
　　夏卫北宫结来奔
　　亦公叔戌党
　　五月于越败吴于檇李吴子光卒
　　传吴伐越勾践御之患其整也使罪人三行属剑于颈而辞曰二君有治臣奸旗鼔不敏于君之行前不敢逃刑敢归死遂自刭也师属之目因伐之阖庐伤将指还卒于陉去檇李七里夫差使人立于庭苟出入必谓已曰夫差而忘越王之杀而父乎则应曰唯不敢忘三年乃报越按书卒于败下见以伤卒还兵而陨非阵没者比故不书灭去檇李未逺故不地报越不书者以不告故胡氏乃谓报仇常事故不书非也报仇之师虽败犹荣胡氏于庄公干时之战且谓春秋以此故不讳鲁败矣乃于此复以为常事而不书乎
　　公防齐侯卫侯于牵
　　谋救范中行氏也非殷防不致而此致者以齐在列故
　　公至自防
　　秋齐侯宋公防于洮
　　天王使石尚来归胀
　　石尚大夫也应称名谷梁传胀者俎实也祭肉也生曰胀熟曰燔
　　卫世子蒯瞆出奔宋
　　传卫侯为夫人南子召宋朝防于洮太子蒯瞆献孟于齐过宋野野人歌之曰既定尔娄猪盍归我艾貑太子羞之谓戏阳速曰从我而朝少君少君见我我顾乃杀之夫人见太子太子三顾速不进夫人见其色啼而走曰蒯聩将杀余太子奔宋刘氏敞曰左氏序蒯瞆事曰蒯聩欲杀夫人予谓蒯瞆虽不善安有此事哉且杀夫人蒯瞆独能全乎彼所羞者以夫人名恶也如杀其母为恶愈大岂不知可羞乎葢蒯聩闻野人之歌其心慙焉则以谓夫人夫人恶其斥已之滛则啼而走言太子将杀余以诬之灵公惑于南子所言必聴故外则召宋朝内则逐公叔戌赵阳固亦不难逐蒯瞆矣此其真也不当如左氏所记及蒯瞆出奔乃奔宋宋南子家也蒯瞆负杀南子之名又走入其家敢乎哉
　　卫公孟彄出奔郑
　　公孟彄蒯瞆之党也
　　宋公之弟辰自萧来奔
　　大搜于比蒲邾子来防公
　　以相见于比蒲故不用朝礼用防礼故曰防
　　城莒父及霄
　　杜注公叛晋助范氏故惧而城二邑
　　十有五年春王正月邾子来朝
　　鼷鼠食郊牛牛死改卜牛
　　不言其所食食非一处以致于死也按正月改卜牛在涤三月自应至四月而郊独此年书郊成七年书不郊犹三望皆在夏五月其义未闻
　　二月辛丑楚子灭胡以胡子豹归
　　传吴之入楚也胡子尽俘楚邑之近胡者楚既定胡子豹又不事楚曰存亡有命事楚何为二月楚灭胡
　　夏五月辛亥郊
　　书不时也
　　壬申公薨于高寝
　　杜注高寝宫名不于路寝失其所
　　郑罕达帅师伐宋
　　传郑罕达败宋师于老丘杜注老丘宋地宋公子地奔郑郑人为之伐宋欲取地以处之事见哀十二年
　　齐侯卫侯次于渠蒢
　　传谋救宋也不果救故书次李氏尧俞曰五氏垂葭之次皆谋伐晋此次疑亦谋晋故明年遂伐晋时郑从齐齐肯救宋以仇郑耶其説于情事极合左氏传恐未足信
　　邾子来奔丧
　　诸侯奔鲁丧者惟此一见
　　秋七月壬申姒氏卒
　　姒氏哀公之母也妾母故卒不书薨葬不称小君望溪先生曰成风敬嬴定姒之卒书薨葬称小君非礼也而是时鲁尚有君也故诸大夫从君所欲姒氏卒不书薨葬不称小君礼也季氏弱其君不使备礼君嬴而不能自主也
　　八月庚辰朔日有食之
　　九月滕子来防葬
　　防葬不止滕子大夫合礼故不书
　　丁巳葬我君定公雨不克葬戊午日下昃乃克葬谷梁传葬既有日不为雨止礼也雨不克葬丧不以制也乃急辞也不足乎日之辞也辨详宣八年敬嬴下
　　辛巳葬定姒
　　按定非諡也妾母不敢从夫本当有諡隠公之母諡声是其例也鲁自文姜之后夫人皆不从君諡于是遂以别諡为尊夫人而定姒以妾母不备礼反从公之諡曰定葢周公之典法至是已扫地尽矣不然则襄公之生母諡定亦号定姒世之相去未乆也何必故与之相犯乎
　　冬城漆















　　春秋究遗卷十五
　　钦定四库全书
　　春秋究遗卷十六
　　左庶子叶酉撰
　　哀公
　　元年春王正月公即位
　　楚子陈侯随侯许男围蔡
　　传报柏举也蔡人男女以辨使疆于江汝之间而还蔡于是乎请迁于吴杜注随世服于楚不通中国及吴入楚昭王奔随随侯免之卒复楚国楚人徳之使列于诸侯故得见经定六年郑灭许此复见者葢楚封之按胡氏谓蔡降而书围者恕楚子之复仇非也楚之仇吴也蔡特借吴以纾其见陵之怨耳乃舍强大之吴不问惟逞其吞噬于弱小之蔡而圣人顾以楚子为复仇而恕之乎其所以不书降蔡者葢蔡讳降第以楚围告鲁史承告故不书降而书围
　　鼷鼠食郊牛改卜牛
　　牛下谷梁有角字
　　夏四月辛巳郊
　　谷梁传鼷鼠食郊牛角改卜牛志不敬也夏四月郊书不时也
　　秋齐侯卫侯伐晋
　　传齐侯卫侯防于干侯救范氏也师及齐师卫孔圉鲜虞人伐晋取棘蒲杜注鲁师不书非公命也
　　冬仲孙何忌帅师伐邾
　　定公之末邾之事鲁至矣而不免于伐葢三家专鲁正以其服勤于鲁为罪耳
　　二月春王二月季孙斯叔孙州仇仲孙何忌帅师伐邾取漷东田及沂西田
　　传伐邾将伐绞邾人爱其土故赂以漷沂之田而受盟
　　癸巳叔孙州仇仲孙何忌及邾子盟于句绎
　　按三人伐而二人盟先儒或谓季氏汰不屑与邾盟故使二子歃而已临之葢自以为君矣或以季氏包藏祸心必欲灭邾故使二子盟而已不与焉七年入邾之事已兆于此二说不同郑氏玉曰必合而观之而季氏与伐不与盟之故乃偹至公羊各盟其所得之说恐未必然季氏即得田何妨不与盟耶
　　夏四月丙子卫侯元卒
　　滕子来朝
　　晋赵鞅帅师纳卫世子蒯瞆于戚
　　书世子者见灵公未尝废蒯瞆而别立世子也于戚病晋不能声輙之罪而使蒯瞆不得入卫也张氏洽曰蒯聩必无杀母之事观春秋以世子书则知蒯聩为无辜而被恶名也审矣
　　秋八月甲戌晋赵鞅帅师及郑罕达帅师战于铁郑师败绩
　　传齐人输范氏粟郑子姚子般送之士吉射逆之赵鞅御之战于鐡郑师大败获齐粟千车李氏某曰据此则是郑人为齐致粟于范氏也夫郑虽与齐合然安甫一防之后郑亦不与齐通观郑罕逹伐宋而齐不知宋皇瑗侵郑而齐不救可见矣且齐苟欲输范氏粟何不迳致朝歌主卫以为防防而乃使郑越疆代送耶葢郑本叛晋幸其有范中行之乱或将以兵助之而赵鞅闻有郑师遂邀击而败之耳其说似得其实
　　冬十月葬卫灵公
　　十有一月蔡迁于州来蔡杀其大夫公子驷
　　元年蔡请迁于吴而中悔吴因聘袭之蔡杀公子驷以说言不时迁者驷之为也
　　三年春齐国夏卫石曼姑帅师围戚
　　以齐主兵者齐大卫小以国序故先齐襄元年为宋国彭城亦以国序先晋正与此同胡氏乃以为诛齐之党其说非也天下岂有舍为恶者不诛而惟其党之是问者哉不言卫戚者杜注非叛人
　　夏四月甲午地震
　　五月辛夘桓宫僖宫灾
　　桓僖何以有宫胡氏安国曰季氏出于桓立于僖世专鲁国之政其诸以是为说而不毁欤按传称司铎火而经不书者举庙重以畧之不言及者谷梁传言及则祖有尊卑自我言之则一也
　　季孙斯叔孙州仇帅师城启阳
　　杜注鲁党范氏故惧晋比年四城
　　宋乐髠帅师伐曹
　　讨乐大心之乱也
　　秋七月丙子季孙斯卒
　　蔡人放其大夫公孙猎于吴
　　左氏无传其事不可考但经称蔡人放殆其执政大臣逐之而不以君命故
　　冬十月癸夘秦伯卒
　　叔孙州仇仲孙何忌帅师围邾
　　邾已受盟于句绎今二卿逾年复围之鲁之弃信甚矣
　　四年春王二月庚戌盗杀蔡侯申
　　传蔡昭侯将如吴诸大夫恐其又迁也公孙翩逐而射之入于家人而卒望溪先生曰称盗者隂贼而不知何国之人也故不称弑非其君也传谓贼由公孙翩非也果翩也或目其人或称国人可矣无为以盗书也惟不知贼之在故辰以惧罪而奔姓霍以见疑而杀也按注昭公已适吴矣翩在路逐而射之其迹有似于今之所谓响马者传又称以两矢门之众莫敢进葢昭公中矢避入人家翩即随之以入而杀之并无徒众故虽蔡人其始亦不知其为翩也而以盗杀赴于诸侯鲁史承而书之圣人亦仍之而已左氏以为翩者殆后亷得其实而故有是传闻之词欤
　　蔡公孙辰出奔吴
　　葬秦恵公
　　宋人执小邾子
　　李氏亷曰宋之伐曹执小邾子葢齐景圗霸未成而宋亦有志于争雄也当与宋襄执滕子围曹诸事合观之
　　夏蔡杀其大夫公孙姓公孙霍
　　晋人执戎蛮子赤归于楚
　　楚围蛮氏蛮氏赤奔晋楚谓晋曰晋楚有盟好恶同之若将不废则寡人之愿也不然将通于少习以聴命赵鞅曰晋国未宁安能恶楚必速与之乃诈执戎蛮子以畀楚师按蛮子赤名者从此遂失国犹诸侯之卒则名也执称人者执隣国之诸侯大夫例称人不曰归之于者畏楚故重在楚而不重在戎蛮子也其说具僖二十八年晋人执卫侯下不曰畀楚人者着晋之京师楚也
　　城西郛
　　六月辛丑亳社灾
　　谷梁传亳社者亡国之社也其屋亡国之社不得上达也注縁有屋故言灾
　　秋八月甲寅滕子结卒
　　冬十有二月葬蔡昭公
　　盗杀则不知为何国之人臣子虽志于复仇而不能必其时也而先君之丧不可以乆而不葬也故与鲁桓之戕于隣国者别为一例而书葬望溪先生所谓义理之权衡也
　　葬滕顷公
　　五年春城毗
　　夏齐侯伐宋
　　汪氏克寛曰定十四年齐侯宋公防于洮距此六年未有衅端而忽兴师以伐宋殆以宋伐曹执小邾恃强凌弱故托是讨之以圗霸欤
　　晋赵鞅帅师伐卫
　　以卫助范氏故也遂围中牟谢氏某曰殆以蒯聩未入故
　　秋九月癸酉齐侯杵臼卒
　　冬叔还如齐闰月葬齐景公
　　卿供葬事晋文襄之制按上文只书时而闰月不书某月者古于年终置闰所谓归余于终也
　　六月春城邾瑕
　　晋赵鞅帅师伐虞
　　以鲜虞纳荀寅于柏人故
　　吴伐陈
　　传复修旧怨也
　　夏齐国夏及髙张来奔
　　传齐陈乞伪事髙国者每朝必骖乗焉所从必言诸大夫曰彼皆偃蹇莫如尽灭之又谓诸大夫曰二子欲谋二三子盍及其未作也先诸夏六月陈乞鲍牧及诸大夫以甲入于公宫昭子闻之与恵子乗如公战于庄败国人追之国夏及髙张来奔
　　叔还防吴于柤
　　叔还以吴在柤故往防之始通吴好也
　　秋七月庚寅楚子轸卒
　　齐阳生入于齐齐陈乞弑其君荼
　　传陈僖子使召公子阳生阳生驾而见南郭且于曰尝献马于季孙不入于上乗故又献此请与子乗之出莱门而告之故遂行至于齐僖子使子士之母养之与馈者皆入冬十月丁夘立之使胡姬以安孺子如赖去鬻似公使朱毛告于陈子曰君异于器不可以二敢布诸大夫僖子不对使毛迁孺子于骀不至杀诸野幕之下按阳生不称公子者公子返国嗣位例系国而不称公子与齐小白入于齐同弑荼目陈乞者当其召阳生之时其心固已成乎弑矣此与昭十三年书楚公子比弑其君防其义正可以参互得之阳生之入齐陈乞召之也故弑书陈乞比之归楚弃疾实不与谋故书弑公子比此圣人义理之权衡也又按春秋凡有弑逆之事则其国之大夫出奔不书其说详具闵元年季子来归下今此既书齐陈乞弑其君荼矣而前独书齐国夏及髙张来奔者何葢髙国受命于景公而立荼使二子不去则荼不可得而弑故陈乞之伪事髙国而与诸大夫谋先者无非为弑荼计而二子之出奔非徒大夫之不安于其位而已春秋安得而畧之
　　冬仲孙何忌帅师伐邾
　　自公即位以来四用兵于邾葢必欲灭之而后已也
　　宋向巢帅师伐曹
　　以三年伐之犹未服故
　　七年春宋皇瑗帅师侵郑
　　传郑叛晋故也按定六年晋执宋行人其好已絶何以为晋讨叛先儒或以报罕达之伐然罕达之伐已七年矣乃至是而始报者殆以郑与齐亲故必因齐乱而始用师于郑欤
　　晋魏曼多帅师侵卫
　　传晋师侵卫卫不服也杜注五年侵卫至今未服
　　夏公防吴于鄫
　　杜注吴欲霸中国也
　　秋公伐邾八月己酉入邾以邾子益来
　　传秋伐邾及范门犹闻钟声大夫諌不聴茅成子请告于吴不许师遂入邾处其公宫以邾子益来按入而先书伐者累日而后入之也公羊以为内辞若使他人然其说迂廻不可通不书灭者明年吴伐鲁鲁复邾子不有其地故曰入在外曰以归在内曰以来邾子何以名以归例称名也
　　宋人围曹
　　传曹背晋而奸宋宋人伐之晋人不救筑五邑于其郊曰黍丘揖丘大城钟防
　　冬郑驷帅师救曹
　　传宋人围曹郑桓子思曰宋人有曹郑之患也不可以不救冬郑师救曹侵宋
　　八年春王正月宋公入曹以曹伯阳归
　　传宋公伐曹将还禇师殿曹人诟之不行师待之公闻之怒命反之遂灭曹执曹伯以归杜注灭非本意故以入告按是年至孟子去齐时百有余嵗而曹交尚为曹君之弟则曹未灭审矣殆宋以小邑存其五庙而第以入告诸侯欤
　　吴伐我
　　讨其入邾也兵直抵国都故不言四鄙望溪先生曰定哀以前公室虽卑而三家协心尚可以捍御外侮故隣国侵伐及四鄙而止耳至是则陪臣数叛三家异心莫肯为国任患故吴齐之师径薄国都而莫之为蔽矣
　　夏齐人取讙及阐
　　传齐悼公之来也季康子以其妹妻之即位而逆之季鲂侯通焉女言其情弗敢与也齐侯怒夏五月齐鲍牧帅师伐我取讙及阐公羊传外取邑不书此何以书所以赂齐也曷为赂齐为以邾子益来也按经文上书取讙及阐下书归郊子益于邾则公羊之説似得其实
　　归邾子益于邾
　　传齐侯使如吴请师将以伐邾乃归邾子杜注齐未得季姬故请师也吴前为邾讨鲁惧二国同心故归邾子按公羊以齐之伐我为以邾子益来左氏则谓以季姬二说不同然归邾子益则皆以惧讨而归之非能去恶而不积也审矣胡氏之说迂甚不书邾子益复归于邾而以鲁归为文者病鲁之凌弱而畏强也邾子何以名从诸侯复国例故名
　　秋七月
　　冬十有二月癸亥杞伯过卒
　　齐人归讙及阐
　　传秋及齐平齐闾丘明来涖盟且逆季姬以归嬖冬十二月齐人归讙及阐季姬嬖故也按不书来归者无将命者也或疆吏相授受或鲁使微者往受而不书其人
　　九年春王二月杞僖公
　　宋皇瑗帅师取郑师于雍丘
　　郑武子賸嬖许瑕求邑无以与之请外取许之故围宋雍丘宋皇瑗围郑师垒合郑师哭遂取之
　　夏楚人伐陈
　　陈即吴故也
　　秋宋公伐郑
　　报雍丘也
　　冬十月
　　十年春王二月邾子益来奔
　　邾子既归又无道吴子使太宰子余讨之囚诸楼台栫之以棘十年春来奔齐甥也遂奔齐
　　公防吴伐齐
　　传九年齐侯使辞师于吴吴子曰昔嵗寡人闻命今又革之不知所从将进受命于君冬吴子使来儆师伐齐十年公防吴子伐齐南鄙师于鄎齐人弑悼公赴于师吴子三日哭于军门之外徐承帅舟师将自海入齐齐人败之乃还
　　三月戊戌齐侯阳生卒
　　按传称弑而经以卒书胡氏拾谷梁之唾余谓不忍以夷狄之民加乎中国之君其说非是是时吴师在郊若阳生果被弑吴必假公济私声罪致讨其师尤为有名乃哭于军门之外未闻以此借口则阳生之非弑所当信经而废传也奚疑
　　夏宋人伐郑
　　既取其师伐而又伐书之以着其修怨无已也
　　晋赵鞅帅师侵齐
　　伐丧非义也
　　五月公至自伐齐
　　葬齐悼公
　　卫公孟彄自齐归于卫
　　定十四年卫公孟彄出奔郑自郑奔齐故今自齐归卫也
　　薛伯夷卒秋葬薛公
　　冬楚公子结帅师伐陈吴救陈
　　楚子期伐陈以陈即吴故也吴延州来季子救陈谓子期曰二君不务徳而力争诸侯民何罪焉我请退以为子名务徳而安民乃还按札寿梦少子也夀梦以襄二年卒至今七十七年寿梦卒时札已为父兄所欲立年当在二十左右岂有近百嵗之人而尚帅师者乎左氏之失也诬如此之类是矣
　　十有一年春齐国书帅师伐我
　　报鄎之役也按传称季氏之甲七千冉有以武城人三百为己徒卒次于雩门之外又称师及齐师战于郊则其兵及国都也审矣兵及国都故不书四鄙而胡氏乃谓齐师及清渉泗非有城下之盟可讳之辱亦书伐我者欲省致师之由而躬自厚也岂读左氏传并未及卒篇耶
　　夏陈辕颇出奔郑
　　陈辕颇为司徒赋封田以嫁公女有余以为己大器国人逐之
　　五月公防吴伐齐甲戌齐国书帅师及吴战于艾陵齐师败绩获齐国书
　　传为郊战故公防吴伐齐甲戌战于艾陵大败齐师获国书公孙夏闾邱明陈书东郭书按战不书鲁或以为鲁未接战故非也凡师防伐皆大国主兵者接战余不过为之声势耳故鞌之役鲁卫皆不见有接战之事何独于此而不书鲁乎葢春秋内鲁而外齐不可云齐国书帅师及我师吴师战若云我师吴师及齐师战又以吴及齐失内中国而外僭吴之义矣故没鲁不书穷于辞也不致者去年防吴伐齐今年春齐即报伐几有城下之辱今又防吴伐齐大败齐师公又有天使下国之语以激齐怒故季孙命修守偹惴惴焉以齐至无日为惧其不书至者以惧齐而不以告庙也此鲁史之所本无圣人自不得而益之获止书齐国书者卿也
　　秋七月辛酉滕子虞母卒
　　冬十有一月滕隠公
　　卫世叔齐出奔宋
　　传疾娶于宋子朝其娣嬖子朝出孔文子使疾出其妻而妻之疾使侍人诱其初妻之娣寘于犁而为之一宫如二妻文子怒欲攻之仲尼止之遂夺其妻或淫于外州外州人夺之轩以献耻是二者故出卫人立遗使室孔姞
　　十有二年春用田赋
　　杜注丘赋之法因其田财通出马一匹牛三头今欲别其田及家财各为一赋故言田赋按鲁自作丘甲之后一丘已不止出马一匹牛三头矣此注何得复云尔乎且必无计家财使出马牛之理陈氏曰以丘赋为未足又以田赋之田赋之也者家一人也家一人管子内政之法也诸侯之益兵自齐始晋次之春秋之季鲁亦行之矣其说似较长观左氏及仲尼私于冉有曰君子之行也度于礼施取其厚事举其中敛从其薄如是则以丘亦足矣若不度于礼而贪冐无厌则虽以田赋将又不足云云以丘与以田对举与陈氏合然陈説主于益兵又与所谓贪冐无厌者不相肖窃意兵赋宜出夫家周礼所谓嵗时登其夫家之众寡辨其可任者是也鲁以用不足托言军用加敛于田葢前作丘甲每井六夫至是则每百畆一家一夫每井増多二夫而所増之夫或如汉口率出钱或如唐人庸调之法令出绵绢之属皆不过借之以足用非真益兵也此圣人所以谓之贪冐无厌欤
　　夏五月甲辰孟子卒
　　孟子昭公之夫人也卒不书薨不志葢季氏逐其君而并黜其夫人也传称孔子适季氏季氏不絻则恶由季氏明矣
　　公防吴于槖臯
　　秋公防卫侯宋皇瑗于郧
　　不致者非殷防不致与成十二年防于泽不致义同
　　宋向巢帅师伐郑
　　傅宋郑之间有隙地焉曰弥作顷丘玉畅嵒戈子产与宋人为成曰勿有是及宋平元之族自萧奔郑郑人为之城嵒戈九月宋向巢伐郑取杀元公之孙遂围嵒
　　冬十有二月螽
　　戴氏震曰周之十二月夏之十月也由失一闰方九月而为十月六月昏火中七月流火八月九月渐流而下至十月则伏十月不复有螽九月尚温可有螽故季孙问而孔子答以今火犹西流司厯过也孔子明知十二月之前有失闰犹两书十有二月螽鲁史旧文不得而改焉者也
　　十有三年春郑罕逹帅师取宋师于嵒
　　传十二月郑罕达救嵒丙申围宋师按传称十二月而经书十三年春夏时之十二月正周之春也此可为郑亦用夏时之证
　　夏许男成卒
　　公防晋侯及吴子于黄池
　　传夏公防单平公晋定公吴夫差于黄池秋七月辛丑盟吴晋争先赵鞅呼司马寅曰日旰矣大事未成二臣之罪也建皷整列二臣死之长幼必可知也对曰请姑视之反曰肉食者无墨今吴王有墨国胜乎太子死乎且夷徳轻不忍乆请少待之乃先晋人公羊传其言及吴子何防两伯之辞也按黄池之防如春秋说文所称齐晋前驱鲁卫骖乗滕薛夹毂而趋之説虽不足信而据传称王欲伐宋注以其不防黄池故则当日防黄池者必不止鲁一国审矣且传有单平公公羊亦云天下诸侯莫敢不至而经皆没而不书非圣人有意削之也凡诸侯防盟有先防后盟者有不防而盟者黄池若果合天下之诸侯先行防礼春秋据事直书必无削而不载之理且是时吴氛甚炽故日旰而盟啧有烦言使先行防礼岂肯帖然而居晋后乎今但于盟争长而不闻其于防争先其为不防而盟无疑不防而书公防者葢诸侯当防盟之时有请先相见之礼公至黄池因不行防礼又未及盟期乃就晋侯吴子而请先相见焉诸侯相见曰防非必殷防而后可言防也见必以次相及故曰及而吴子书及则其非殷防也亦遂不待别白而自见矣公羊乃以及为两伯之辞果如其说则宋之防何独于楚屈建不书及乎盟据左传谓晋先国语谓吴先以事势度之晋自宋之盟已不竞于楚矣陵夷至于此时岂复能与吴争国语似得其实吴为僭王之国盟先晋歃圣人之所深恶者也故讳之而不书惟讳盟不书故公虽及晋侯吴子先相见非殷防比亦不得不以公防书使不书公防则黄池两伯无由见经何以着时局之又一变乎然则宋之盟亦楚先晋歃而春秋不讳者何葢春秋书宋之防已叙赵武于屈建之上矣而前目后凡其书盟也例应以诸侯之大夫浑之既不嫌于失实又不悖于内中国而外僭楚之大义此其所以不讳盟也安得执彼以难此吴不以号举而称子者以其为两伯故
　　楚公子申帅师伐陈
　　楚畏吴之强乗其出防而伐陈
　　于越入吴
　　传越子伐吴大败吴师获太子友丁亥入吴吴人告败于王王恶其闻也自刎七人于幕下冬吴及越平
　　秋公至自防
　　晋魏曼多帅师侵衞
　　葬许元公
　　九月螽
　　冬十有一月有星孛于东方
　　盗杀陈夏区夫
　　盗杀义见襄十年盗杀郑公子騑下
　　十有二月螽
　　十有四年春西狩获麟
　　杜注麟者圣王之嘉瑞也时无明王出而遇获仲尼伤周道之不兴感嘉瑞之无应故因鲁春秋而修中兴之教絶笔于获麟之一句所感而作固所以为终也按春秋书获麟则圣经之作必在获麟之后审矣但杜氏谓感麟而作其说恐不确圣人既欲以此修中兴之教使无麟遂不作乎然彼之所以为是説者葢以编年之体按年记事至年终乃止今忽终于十四年之春起止之义必有所谓故遂以感麟而作为经之所以终于是也不知圣人之所以絶笔于此者葢春秋时天下之乱已极圣人欲为之拨乱反治虽有其徳而无其位苦于无可借手之处于是因麟之出非其时而伤吾道之所如不合将终无所望于后也故托之以终篇夫亦犹是凤鸟河圗之叹云尔岂絶笔于此者必以此始之故乎至文成致麟之説其理更荒诞不足信存而不论可也








　　春秋究遗卷十六
