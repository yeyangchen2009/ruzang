　　钦定四库全书　　　　　经部十
　　四声全形等子　　　　　小学类三【韵书之属】提要
　　臣等谨案四声全形等子一卷不着撰人名氏钱曽读书敏求记谓即刘鉴所作切韵指南曽一经翻刻特易其名今以二书校之若辨音和类隔广通局狭内外转摄振救正音凭切寄韵凭切喻下凭切日寄凭切及双声叠韵之例虽全具于指南门法玉钥匙内然词义详略显晦迥有不侔至内摄之通照遇果宕曽流深外摄之江蟹臻山效麻梗咸十六摄图虽亦与指南同然此书曽摄作内八而指南作内六流摄此书作内六而指南作内七深摄此书作内七指南作内八皆小有不同至以江摄外一附宕摄内五下梗摄外七附曽摄内六下与指南之各自为图则为例迥殊虽指南假摄外六附果摄内四之下亦间并二摄然假摄统歌麻二韵歌麻本通故假得附果若此书之以江附宕则不知江谐东冬不通阳刚以梗附曽则又误通庚蒸为一韵似不出于一手矣又此书七音纲目以帮滂并明非敷奉防之唇音为宫影晓匣喻之喉音为羽颇变玉篇五音之旧指南五音诀具在未尝以唇为宫以喉为羽亦不得混为一书切韵指南卷首有后至元丙子熊泽民序称古有四声等子为传流之正字然而中间分析尚有未明闗西刘士明著书曰经史正音切韵指南则刘鉴之指南十六摄图乃因此书而革其宕摄附江曽摄附梗之误此书实非鉴作也以字学中论等韵者司马光指掌图外此书颇古故并録存之以备一家之学焉乾隆四十六年十一月恭校上
　　总纂官臣纪昀臣陆锡熊臣孙士毅
　　总　校　官　臣　陆　费　墀














　　四声全形等子序
　　切详夫方殊南北声皆本于喉舌域异竺夏谈岂离于唇齿由是切韵之作始乎陆氏闗键之设肇自智公传芳著述以先知觉后知以先觉觉后觉致使闗有异妙防不同其指之论以三十六字母约三百八十四声别为二十图画为四类审四声开阖以权其轻重辨七音清浊以明其虚实极六律之变分八转之异递用则名和音【徒红切朿字】傍求则名类隔【补防切非字】同归一母则为双声【和会切会字】同出一韵则为叠韵【商量切商字】同韵而分两切者谓之凭切【求人切神字丞真切唇字】同音而分两韵者谓之凭韵【巨宜切其字巨祁切祁字】无字则防寀以足之谓之寄声韵缺则引邻韵以寓之谓之寄韵按图以索二百六韵之字虽有音无字者犹且声随口出而况有音有字者乎遂得呉楚之轻清就声而不滥燕赵之重浊尅体而絶疑而不失于大中至正之道可谓尽善尽美矣近以龙龛手鉴重校类编刋于大藏经函帙之末复虑方音之不一唇齿之不分既类隔假借之不明则归母协声何由取准遂以此附龙龛之后令举眸识体庶无拟议之惑下口知音可有确实之决冀诸览者审而察焉













<经部,小学类,韵书之属,四声全形等子,四声全形等子>
<经部,小学类,韵书之属,四声全形等子,四声全形等子>
<经部,小学类,韵书之属,四声全形等子,四声全形等子>
<经部,小学类,韵书之属,四声全形等子,四声全形等子>
<经部,小学类,韵书之属,四声全形等子,四声全形等子>
<经部,小学类,韵书之属,四声全形等子,四声全形等子>
<经部,小学类,韵书之属,四声全形等子,四声全形等子>
<经部,小学类,韵书之属,四声全形等子,四声全形等子>
<经部,小学类,韵书之属,四声全形等子,四声全形等子>
<经部,小学类,韵书之属,四声全形等子,四声全形等子>
<经部,小学类,韵书之属,四声全形等子,四声全形等子>
<经部,小学类,韵书之属,四声全形等子,四声全形等子>
<经部,小学类,韵书之属,四声全形等子,四声全形等子>
<经部,小学类,韵书之属,四声全形等子,四声全形等子>
<经部,小学类,韵书之属,四声全形等子,四声全形等子>
<经部,小学类,韵书之属,四声全形等子,四声全形等子>
<经部,小学类,韵书之属,四声全形等子,四声全形等子>
<经部,小学类,韵书之属,四声全形等子,四声全形等子>
<经部,小学类,韵书之属,四声全形等子,四声全形等子>
<经部,小学类,韵书之属,四声全形等子,四声全形等子>
<经部,小学类,韵书之属,四声全形等子,四声全形等子>
<经部,小学类,韵书之属,四声全形等子,四声全形等子>
<经部,小学类,韵书之属,四声全形等子,四声全形等子>
<经部,小学类,韵书之属,四声全形等子,四声全形等子>















　　四声全形等子
