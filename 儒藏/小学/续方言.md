　　钦定四库全书　　　　　经部十
　　续方言　　　　　　　小学类一【训诂之属】提要
　　【臣】等谨按续方言二卷
　　国朝杭世骏撰世骏字大宗号菫浦仁和人乾隆丙辰
　　召试博学鸿词授翰林院编修是书采十三经注疏説文释名诸书以补掦雄方言之遗前后类次一依尔雅但不明标其目耳搜罗古义颇有近于训诂惟是所引之书既及王应麟急就篇补注则宋以前书皆当详采今即耳目之前显然遗漏者如玉篇引仓颉篇云楚人呼灶曰寤列子黄帝篇注引何承天纂文云吴人呼瞬目为眴目韵防举要引魏李登声类云江南曰辣中国曰辛尔雅释草释文宋庠国语补音引晋吕忱字林云楚国名防曰芰鸒秦名雅乌鳀青州人呼鮎鳀初学记及太平御览引纂文云梁州以豕为河南谓之彘渔阳以猪为豝齐徐以小猪为防太平御览又引纂文云秦以钴防为锉尔雅释草释文引纂文云妹媦也初学记引李防通俗文云南楚以美色为娃初学记及山堂考索又引通俗文云晋曰舶埤雅引广志小学篇云蝼蛄防稽为之防蛄北户録引张推证俗音云南人谓牛羊血为防麰河内呼为糫饼亦呼寒具粰今江南呼曰馓飰蝘蜓山东谓之□□鰿吴人呼为鲫鱼也凡此诸条皆六朝以前方言正可以续雄所阙而俱佚之则以其引书过隘故也又如书中引説文秦晋听而不闻闻而不达谓之防引史记集解齐人谓之颡汝南淮泗之间曰顔诸条本为雄方言所有而复载亦为失检然大致引据典核在近时小学家犹最有根柢者矣乾隆四十三年六月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀












　　钦定四库全书
　　续方言卷上
　　原任编修杭世骏撰
　　昉适也齐人语【隐二年公羊注】
　　如即不如齐人语也【隐元年羊注】
　　是月边也鲁人语也【僖十六年公羊注】
　　党所也所犹时齐人语也【文十三年公羊注】
　　废置也置者不去也齐人语【宣八年公羊注】
　　殆疑齐人语【襄五年公羊注】
　　于诸寘也齐人语【宣八年公羊注】
　　羌楚人语词也【王逸离骚经章句】
　　适之也宋鲁语【説文】
　　无害如言无比陈留间语【史记萧相国世家集解引汉书音义】
　　隃遥也三辅言也【汉书赵充国郑氏注】
　　关西人谓补满为适【汉书黄霸孟康注】
　　楚人名满曰慿【王逸离骚经章句】
　　楚人名转曰邅【王逸离骚经章句】
　　楚人名圜曰【王逸九章章句】
　　河北人以待为徯【郭注释诂】
　　燕俗谓亡为无【水经注引风俗地理记】
　　承音惩盖楚言【左哀四年注　疏云承惩音相近盖是楚人之言声转而字异耳】徐者皆共之辞也关东语【成十五年公羊传注】
　　齐人名求得为得来【隐五年公羊传何休云作登来者其言大而急由口授也】江东呼厌极为罄【郭注释诂　説文罄器中空也】
　　齐鲁以至为资齐西偏以是为祈【礼记缁衣注】
　　齐人以常为终古【考工记注】
　　青徐人言厚曰后【释名】
　　青徐人言立曰伟【释名】
　　楚人名住曰傺【王逸离骚经章句】
　　楚人谓多为伙【史记陈胜世家　説文云齐谓多为伙】
　　秦以市买多得为夃【説文】
　　自关以西物大小不同谓之防【説文余招切】
　　去掌物也关西呼为弆东人轻言为去【左昭十九年疏】
　　楚人谓牢为霤【许慎淮南子本经训注】
　　楚人为踬为迹【许慎淮南子説山训注】
　　楚人名命为曹【许慎淮南子説林训注】
　　暖江东通言燠【郭注释言】
　　益江东通言増【郭注释言尔雅増益也】
　　藏江东通言挟【郭注释言　尔雅挟藏也疏云史记有挟书之律】
　　江东呼大为驵【郭注释言】
　　逮荆楚人皆云遝【郭注释言遝音沓疏云亦谓相及】
　　关东曰逆关西曰迎【説文】
　　楚人名火曰燥齐人曰燬呉人曰【诗汝坟释文　郭注释言云燬齐人语】
　　呉楚间谓火灭为熸【襄二十六年及昭二十三年左集解】
　　樵之齐人语【桓七年公羊传注　云焚之者何樵之也】
　　南阳名穿地为竁【周礼小宗伯注】
　　河东谓治道为繇道【许慎淮南子精神训注】
　　河朔方言谓沸溢为涾【説文】
　　豫以东谓泻为吐【释名】
　　物丛生曰苞齐人名曰稹【尔雅释言疏引孙炎】
　　泰山平原所树立物为甾博立枭棊亦为菑【考工记轮人注】东方人以物揷地皆为倳【史记陈余列传集解引李奇】
　　江东呼刻断物为契断【郭注释诂】
　　自关以西凡取物之上者为挢捎【説文】
　　拓拾也陈宋语【説文】
　　防拔取也南楚语【説文】
　　蜀人言摋曰【考工记轮人注】
　　汝颍之间谓致力于地曰圣【説文】
　　呉楚俗谓牵引前却为根格【汉书灌夫注】
　　西州人谓绩为缉【诗东门之池释文】
　　荆沔之间以濯为渜【仪礼丧服传注疏云豫州人语】
　　楚人曰沤齐人曰涹【考工记防氏注】
　　无垢加功曰潄去垢曰浣齐人语也【庄三十一年公羊注】燕俗名汤热为观【周礼司爟注】
　　烧薫自香楚人谓之薫燧【许慎淮南子説山训注】
　　汝南名收芌为叔【説文】
　　齐谓舂曰□读若膊【説文匹各切】
　　河间以比煮穜麦卖之名曰逢【周礼笾人注】
　　盐官入水取盐为掊【説文】
　　魝楚人谓治鱼也读若锲【説文古屑切】
　　悈者狂也齐人语【桓五年公羊注】
　　瘠病也齐人语【庄二十年公羊注】
　　偻疾也齐人语【庄二十四年公羊传注】
　　江东呼病曰瘵东齐曰瘼【郭注释诂】
　　齐人谓瘠为□【郭注释言　説文齐人谓脙也】
　　烕齐人语也【诗正月释文】
　　齐人名疾为蹙【考工记国有六职注】
　　楚人谓药毒曰痛瘌朝鲜谓药毒曰痨【説文】
　　青徐谓癣为徙【释名】
　　三辅谓忧愁靣省瘦曰嫶冥嫶冥犹嫶妍也【汉书外戚注引晋灼】
　　累累从君而死齐人语也【桓二年公羊传注】
　　殈裂也今齐人语有殈者【礼记乐记注】
　　齐人名手足掔为骹【考工记弓人注】
　　齐人谓无发为秃楬【礼记明堂位注】
　　桂林之间谓短为矲矮【周礼典同释文】
　　江南谓吃为喋【集韵　去涉切音□】
　　益州鄙言人盛讳其肥谓之防【説文】
　　齐谓黒为黸【説文】
　　许北人呼为黡子呉楚谓之志【史记髙纪正义】
　　益梁之州谓聋为防秦晋聴而不闻闻而不达谓之防【説文作亥切】
　　两足不能相过齐谓之綦楚谓之踙卫谓之辄【谷梁昭二十年传】
　　踊豫也齐人语若关西言进矣【僖十年公羊传注】
　　楚人谓寐曰防【説文】
　　寣卧惊也一曰小儿号寣寣一曰河内相也【説文】关西俗谓得杖呼及小儿啼呼为呼瓝【汉书田蚡传注引晋灼】秦晋谓好曰娙南楚之外谓好曰嫷呉楚之间谓好曰娃【説文】
　　北土名彊直为懻中【顔师古注汉书地理志】
　　冀州人谓懦弱为孱【史记陈余列传集解引孟康】
　　齐俗以不知为【汉书儒林传如淳注】
　　诈卒也齐人语也【僖三十二年公羊注】
　　江湖之间谓小儿多诈狡猾为无赖【史记髙纪集解引晋灼】益梁曰谬欺天下曰谲【説文】
　　呉人骂楚人曰伧【汉书贾谊传注引晋灼】
　　楚谓小儿嬾防【説文尼厄切】
　　燕代东齐谓信曰訦齐楚谓信曰訏【説文　訦是吟切】
　　行过无礼谓之化齐人语也【桓六年公羊传注】
　　三辅谓轻财者为□【説文　徐锴曰普丁切】
　　燕人言躁撡善趋者谓之訬【许慎淮南子修务训注】
　　河内之北谓贪曰惏【説文】
　　楚人谓恨不得为柸治【许慎淮南子道应训注】
　　楚人以精进为精揺泽浊为畛挈【许慎淮南子要畧注】
　　楚人为惭曰防【説文　又云青徐谓惭曰防】
　　齐人予妻婢奸曰姘【説文引汉律】
　　齐人谓生子曰娩【思赋注引纂要】
　　南阳人谓抱小儿为雍树【史记夏侯婴列传集解引蘓林】
　　朝鲜谓儿泣不止曰咺秦晋谓儿泣不止曰唴楚谓儿泣不止曰噭咷宋齐谓儿泣不止曰喑【説文】
　　楚人谓啼极无声为嗄【庄子庚桑楚注】
　　号江东皆言謼【郭注释言】
　　东齐呼息为呬【郭注释诂　説文云东夷谓息为泗】
　　楚东谓相笑为咍【呉都赋注　王逸九章章句楚人谓相啁笑曰咍】
　　楚人谓跳跃曰蹠【説文】
　　南阳谓大呼曰咦【説文】
　　楚人谓倨为倦【许慎淮南子道应训注】
　　楚谓疾行为逞【説文】
　　防徃也齐语【説文】
　　呉楚谓瞠目顾视曰眮海岱之间谓眄曰睎江淮之间谓眄曰瞷南楚谓眄曰睇【説文　眄邪视也秦语】
　　南楚谓相驽曰獡读若愬【説文式略切】
　　海岱之间谓相污曰防【説文余亷切】
　　楚颍之间谓忧曰□【説文力至切】
　　陈楚谓惧曰悼【説文】
　　陈留人语恐言憺之【汉书李广传注引李奇】
　　汝南人有所恨曰防【説文】
　　怒迁怒齐人语【庄四年公羊传注】
　　汝南谓饮酒习之不醉为溇【説文力主切】
　　江东通呼相爱为怜【郭注释诂】
　　江东通谓语为行【郭注释诂】
　　楚人曰諈秦人曰诿【郭注释言】
　　庾氏云齐人谓之差讦崔氏云北海人谓相激之事为掉磬隐义云齐人谓相詨讦为掉磬【礼记内则疏】
　　西方人以反间为侦【史记淮南王列传集解引孟康　汉书作诇】
　　脰胫也齐人语【庄十一年公羊传注】
　　齐人谓之颡汝南淮泗之间曰顔【史记髙纪集解引应劭】
　　额鄂也有垠鄂也故幽州人则谓之鄂也【释名】
　　防在颐缨理之中也青徐谓之脰【释名】
　　秦晋谓细腰为嫢【説文】
　　朝鲜谓卢童子曰盱【説文】
　　蜀谓母曰姐淮南谓之社【説文】
　　江淮之间谓母曰媞【説文】
　　江东呼母为恀【郭注释言】
　　幽州及汉中皆谓老妪为媪【史记髙纪集解引文颖】
　　楚人谓寡妇为霜【説文】
　　周人谓兄曰□【説文】
　　青徐人谓兄为荒【释名】
　　常山人谓伯为穴【许慎淮南子地形训注】
　　楚人谓姊为【説文引贾侍中説】
　　古谓之娣姒今关中俗呼为先后呉楚俗呼为妯娌音轴里【师古注汉书郊祀志】
　　青徐人谓长妇曰稙长禾苗先生者曰稙取名于此荆豫人谓长妇曰熟熟祝也祝始也【释名】
　　女青徐州曰娪娪忤也始生时人意不喜忤忤然也【释名】西方谓亡女壻为女壻【汉书楚元王传注引孟康】
　　东齐壻谓之倩【説文】
　　江东人呼同门为僚壻【郭注释亲】
　　宋鲁之间名结婚姻为兄弟【僖二十五年公羊传注】
　　关中俗妇呼舅为钟【汉书广川王传注】
　　江淮间谓士曰武【许慎注淮南子览防训　又齐俗训注楚人谓士为武史记集解徐广亦云江淮问谓士曰武见淮南王列传】
　　北道名禾主人曰私主人【説文】
　　楚人名巫为灵子【王逸九章章句】
　　汝南平舆县里门曰闬【説文】
　　关西谓榜曰篇【説文】
　　三辅间名栋曰极【汉书天文志注引李奇　邹阳传注引孟康云西方人谓屋梁为极薛综西京赋注三辅名梁为极】
　　齐鲁谓榱为桷【左传释文引字林】
　　□仰也从人在厂上一曰屋梠也秦谓之桷齐谓之□【説文鱼毁切】
　　秦名为屋椽周谓之榱齐鲁谓之桷【説文】
　　齐谓之檐楚谓之梠【説文】
　　桱桯也东方谓之荡【説文】
　　楚人谓中庭为坛【许慎淮南子説林训注】
　　辚户限楚人谓之辚【许慎淮南子説林训注】
　　凡无髙下有絶加蹑板曰棓齐人语【成二年公羊传注】
　　楹亭也齐鲁读曰轻轻胜也孤立独处能胜任上重也【释名】
　　大屋曰庑并冀人谓之庌庌正也屋之正大者也【释名】齐鲁谓库曰舍【释名】
　　篱离也青徐曰椐椐居也居于中也【释名】
　　水上有桥徐泗间以为圯【水经注　史记留侯世家集解徐广曰圯桥也东楚谓之桥索隐李奇曰上下邳人谓桥为圯説文亦云东楚谓桥为圯】
　　瓴甋防甎也江东呼瓴甓【郭注释器】
　　秦谓之杇关东谓之槾【説文】
　　楚谓之聿呉谓之不律燕谓之弗【説文　郭注释器云蜀人呼笔为不律】颍川人名小儿所书写为笘【説文　折竹□也失廉切又云籥书僮竹笘也】楚人名结草折竹卜曰篿【王逸离骚经章句】
　　齐鲁之间名门户及藏器之管曰籥【文选鲍照升天行李善注引郑易纬注】
　　楚人谓扇为箑【许慎淮南子精神训注】
　　翣扇楚人谓之翣【许慎淮南子説林训注释名云齐人谓扇为翣】
　　摆关东人呼裙也【玉篇彼皮切】
　　东南人谓凿木空中如曹谓之牏【汉书万石君传注引孟康】
　　缗江东谓之纶【郭注释言】
　　罛最大也江东云【郭注释器】
　　江南呼緵为百囊网【诗九罭释文　郭注释器玉九罭今之百囊是亦谓之□江东谓之緵】
　　关东言绠为饼【考工记轮人注郑司农】
　　齐人谓棺束为缄绳【礼记丧大记注】
　　齐人言斧椹为椹【周礼□师注】
　　齐人谓柯斧柄为椑【考工记庐人注】
　　齐人谓椎为终葵【周礼玉人注　説文椎齐谓之终葵】
　　陈楚谓椟为柹【説文】
　　白茅苫江东呼为盖【郭注释器】
　　北方谓薄为曲【史记绛侯世家索隐引韦昭　许慎注淮南子时则训青徐谓之曲】兖州小武为甀幽剡曰瓦【许慎淮南子汜论训注】
　　东莱人以蛤灰为义灰【周礼掌蜃注】
　　关东俗器物一再漆者谓之捎漆捎即髤声之转重耳今关西俗云黒髤盘朱髤盘【史记货殖列传正义汉书外戚传师古注】齐鲁谓四齿杷为欋【释名】
　　锄助也齐人谓其柄曰橿橿然正直也【释名】
　　臿铧也青州谓之铧三辅谓之□【许慎淮南子精神训注】
　　防臿也一曰徙木辇齐人语也【説文】
　　枷柫也淮南谓之柍【説文】
　　防两刃臿也宋魏曰防【説文】
　　关东谓之槌关西谓之防栚槌之横者也关西谓之防【説文】
　　北方人名匕曰匙【汉书地理志注引蘓林】
　　桃谓之防读如或舂或之字或作桃者秦人语也此二匕者皆有浅升状如饭槮【仪礼有司彻注】
　　櫌三辅谓之台【许慎淮南子汜论训注】
　　庾江淮之间曰防【仪礼聘礼注】
　　莱易之间刈稻聚把名曰筥【仪礼聘礼注】
　　秦谓筥曰□饭筥也受五升陈留谓饭帚曰防一曰饭器容五升一曰宋魏谓箸筩为防【説文】
　　齐人畚谓之钟【宣六年公羊传注】
　　齐人名小甖为儋受二斛【汉书蒯通传注引应劭】
　　江淮人谓一石为一担【后汉书韦彪传注】
　　东海乐浪人呼容十二斛者为鼓【礼记曲礼疏引隐义】
　　瓿甊小甖长沙谓之瓵【郭注释器】
　　河东北界人呼小石甖受二石所曰服匿【汉书蘓武传注引晋灼】盐官三斛为一□【説文】
　　北方以二十两为锊【説文　考工记冶氏注今东莱称】
　　鬵凉州呼鉹【郭注释器】
　　秦名土釜曰读若过【説文古禾切　礼记内则注齐人呼土釜为牟】
　　江淮之间谓釜曰锜【説文】
　　篝笿也可熏衣宋楚谓竹篝【説文】
　　楚人谓刃顿为铢【许慎淮南子齐俗训注】
　　长剑楚人名曰长铗【王逸楚辞九章章句】
　　洛阳名弩曰弰【説文】
　　秦晋之间谓之孑或谓之鏕呉之间谓之伐东齐秦晋之间其大者谓之曼胡其曲者谓之句孑【考工记冶氏疏】南方人呼翦刀为剂刀【郭注释言】
　　江南谓刀击为刜【左昭二十六年疏】
　　自江而南呼犂刀为錧【尔雅释乐疏引字林】
　　镝齐人谓之镞镞族也言其所中皆族灭也关西曰釭釭铰也言有交刃也其旁曰羽齐人曰卫所以导卫矢也【释名】
　　鞾之缺前壅者胡中所名也犹连独足直前之言也【释名】
　　齐人言铁椹【周礼圉师注】
　　九江谓铁曰锴【説文　又史记功臣表索隐引三苍】
　　郑人谓玉未理者璞【战国秦防】
　　南楚谓襌衣曰【説文徒叶切】
　　荆州谓襌衣曰布防【释名】
　　楚谓无縁衣也【説文】
　　防衣缕也齐人谓之挛【郭注释器】
　　薉貉中女子无绔以帛为胫空用絮补核名曰繜衣状如襜褕【説文】
　　楚人谓袍为短【许慎淮南子齐俗训注】
　　齐人谓如衫而小袖曰侯头侯头犹言解渎臂直通之言也【释名】
　　农谓帬帔【説文】
　　□草雨衣秦谓之萆【説文稣禾切】
　　绡头齐人谓之防言防敛发使上从也【释名】
　　巴蜀名头上巾为冐絮【史记绛侯世家集解晋灼引巴蜀异物志】
　　滕薛名蔮为頍【仪礼士冠礼注】
　　簂恢也恢廓覆上也鲁人曰頍頍倾也着之倾近前也齐人曰幌饰形貌也【释名】
　　鞞蔽也齐人谓之巨巾田家妇女出自田野以覆其头故因以为名也【释名】
　　沛国人谓反紒为防【周礼弁师注】
　　齐人谓韦屦曰扉【释名】
　　纷帨拭物之巾也今齐人有言纷者【礼记内则注】
　　楚谓大巾曰【説文抚文切】
　　江东谓帐为帱【郭注释训】
　　呉人解衣相被谓之缗【説文】
　　东齐谓布帛之细曰绫【説文】
　　河东名帛为币【礼记曲礼注】
　　楚人名命为曹今俗间以始织布系着其旁谓之曹布【许慎淮南子説林训注】
　　凡布细而疎者谓之繐南阳有邓繐【仪礼丧服传注】
　　麤麻枲杂履之名也南楚江淮间通谓之麤【顔师古急就章注王应麟补注云麤黄本作蔍蔍即麤字□麤古盖通用释名云齐人云搏腊腊犹把作麤貌也荆州人曰麤麻韦草皆同名麤措也言所以安措足也】
　　齐人名小儿被为禘【诗斯干释文】
　　楚人名被为扈【王逸离骚经章句】
　　笋者竹箯一名编舆齐鲁以北名之曰笋【文十五年公羊传注】辀小车辕冀州以此名之云尔【僖元年公羊传注】
　　容谓幨车山东谓之裳帷【周礼巾车注】
　　东郡谓广辙车为柳【史记季布集解引服防】
　　淮阳名车穹隆轒【説文】
　　齐人谓车枕以前曰缩言局缩也兖冀曰育御者坐中执御育育然也【释名】
　　辋关西曰輮言曲輮也【释名】
　　关中谓纣曰緧【考工记辀人注】
　　舟中牀以荐物者曰笭南方人谓之笭突言湿漏之人突然从下过也【释名】
　　三百斛曰貂也貂短也江南所名短而广安不倾危者也【释名】
　　綄风也楚人谓之五两【许慎淮南子齐俗训注】
　　南方人谓整船向岸曰仪【汉书项羽注引如淳】
　　稻沛国呼稌【郭注释草】江东呼【説文　又稬字注沛国谓稻曰稬】
　　江东呼粟为粢【郭注释草】
　　粮江东通言粻【郭注释言】
　　河北人呼食为粲【郭注释言】
　　齐人谓穅为相【礼记乐记注】
　　齐谓麦防也【説文】
　　京师人谓麄屑为纥头【史记陈丞相世家集解引晋灼】
　　陈留谓防为鬻【説文桑谷切】
　　凉州谓鬻为□【説文莫结切】
　　周谓之饘宋谓之糊【説文】
　　陈楚间相谒食麦饭曰餥楚人相谒曰飵秦人谓相谒而食麦曰防防【説文】
　　周人谓饷曰饟【説文】
　　饵而也相黏而也兖豫曰溏浃就形名之也【释名】
　　纪莒之间名诸为滥【周礼浆人疏　言诸者非一之义】
　　秦人溲曰齐人滑曰瀡【周礼内则注】
　　周谓潘曰泔【説文古三切】
　　滓淀也江东呼垽【郭注释器】
　　宋鲁人皆谓汁为沈【释名　左哀二年释文北土呼□为沈】
　　齐人名浩酒曰涤【周礼司尊彛注】
　　齐人名麴曰媒【周官媒氏注鱼列反　顔师古注汉书齐人名麴饼曰媒】江南谓酢母为□【説文奴礼切】
　　关东谓酢曰酸【説文】
　　东方谓之防西方谓之卤【説文　又云河内谓之□沛人言若□】
　　齐人谓豉声如嗜【释名】
　　齐人名全菹为芋【仪礼丧服传注】
　　江东呼麋鹿之属通为肉【郭注释器】
　　河间名豚胁声如鍜镈【周礼醢人注】
　　楚人名羮败曰爽【王逸招魂章句】
　　益州人有将鹿肉畜之烂谓之鹿【礼记内则疏】





　　续方言卷上
　　钦定四库全书
　　续方言卷下
　　原任编修杭世骏撰
　　天豫司兖冀以舌腹言之天显也在上髙显也青徐以舌头言之天垣也垣然髙而逺也【释名】
　　风兖豫司横口合唇言之风汜也其气博汜而动物也青徐言风踧口开唇推气言之风放也气放散也【释名】南阳谓霖【説文银箴切】
　　齐人谓靁为霣一曰云转起也【説文于敏切】
　　防蝀江南呼雩【郭注释天】
　　江东呼夏月暴雨为涷雨【郭注释天　李善思赋注巴郡谓暴雨为涷雨】南阳人呼雨止为霁【郭注释天】
　　荆楚人呼牵牛星为檐鼓【郭注释天】
　　三辅谓日出清济为晏【史记今上本纪集解引如淳】
　　齐人谓凉为惠【释名】
　　齐鲁之间谓祭为堕【仪礼既夕注疏云齐南鲁北】
　　膢楚俗以二月祭饮食也一曰祈谷食新曰离膢【説文】呉人谓祭曰餽【説文】
　　秦人谓防为桃【仪礼有司彻注】
　　楚人谓卜问吉凶曰□读若赘【説文】
　　江东呼猎为獠【郭注释天】
　　呉谓善伊谓稻缓【襄五年谷梁传善称呉地】
　　狄人谓贲泉失台【昭五年谷梁传贲泉鲁地】
　　中国曰大原夷狄曰大卤【昭元年谷梁传】
　　冀部名狄为狄鞮【礼记王制注】
　　呉越谓之濑中国谓之碛【汉书武纪注引臣瓒】
　　齐鲁谓道多为逵师【释名】
　　南阳冠军乐乡数道交错俗呼之五剧乡【郭注释宫】
　　河东以东西为阡南北为陌【史纪秦本纪集解】
　　三辅谓山陵间曰衍【史记封禅书集解引李奇】
　　北方谓地空因以为土穴为□户【説文】
　　江东呼初耕地反草为菑【郭注释地】
　　江东呼地髙堆者敦【郭注释丘】
　　隈江东呼为浦隩【郭注释丘】
　　陈留人谓举田为只【汉书刑法志注引蘓林】
　　埽地曰墠齐俗名之云尔【宣十七年公羊注】
　　秦谓阬为□【説文】
　　秦谓陵阪曰坁【説文　汉书雄注巴蜀人名山旁堆欲堕落曰汦宋祁曰何承天亦云】赵魏谓陌为防【説文】
　　楚人谓冢为琴【水经注　六安县都陂中有大冢民传曰公琴者即臯陶冢也】
　　山形狭长者荆州谓之峦【郭注释山】
　　河中呼水中沙堆为潬【郭注释水】
　　冀州凡水大小皆谓之河【汉书司马相如传注引文頴】
　　青州谓泽有草为菹【赵岐孟子注】
　　楚人名潣曰潭【王逸九章章句】
　　楚人名泽中为梦中【王逸招魂章句】
　　楚人名池泽中曰瀛【王逸招魂章句】
　　兖州人谓泽曰掌【释名】
　　堁土尘楚人谓之堁【许慎淮南子説林训注】
　　徐州人谓尘土为蓬块呉人曰拔跌【博物志】
　　葥王蔧江东呼之曰落帚【郭注释草】
　　果臝之实栝楼齐人呼之为天【郭注释草】
　　茢薽豕首江东呼豨首【郭注释草】
　　蒧寒浆江东呼曰苦蒧【郭注释草】
　　蒡似苏有毛江东呼为隐荵【郭注释草】
　　蘧蔬似土菌生菰草中今江东啖之甜滑音同氍防【郭注释草】
　　蓫薚马尾关西亦呼为薚江东为当陆【郭注释草】
　　藬牛蘈江东呼牛蘈【郭注释草】
　　芨堇草即乌头也江东呼为堇【郭注释草】
　　菌地蕈也似盖今江东名为土菌亦曰馗厨【郭注释草】芐地黄一名地髓江东呼芐【郭注释草】
　　拔茏葛似葛蔓生有节江东呼为龙尾亦谓之虎葛【郭注释草】
　　菤耳亦云胡枲江东呼为常枲或云苓耳【郭注释草】幽州谓之爵耳【陆玑诗疏　许慎淮南子览冥训注云葈耳幽冀谓之檀菜雒下谓之胡葈】
　　蕨江西谓之虌【郭注释草】
　　藨即莓也今江东呼为藨莓【郭注释草】
　　芣苢江东呼为虾蟆衣【郭注释草】幽州人谓之牛舌草【陆玑诗疏】绵马羊齿草细叶叶罗生而毛有似羊齿今江东呼为鴈齿【郭注释草】
　　齐人名蒨为靺鞈【仪礼士冠礼注　毛诗疏云郑驳异义靺草名齐鲁之间言靺鞈声如茅搜字当作靺陈留人谓之蒨是古人谓蒨为茅搜读茅搜其声为靺鞈】
　　茹芦一名地血齐人谓之茜徐州人谓之牛蔓【陆玑诗疏】葑蔓菁也陈宋之间谓之葑【礼记坊记注】幽州人或谓之芥【陆玑诗疏】
　　楚谓之蓠晋谓之防齐谓之茝【説文】
　　楚谓之葍秦谓之藑【説文】葍幽州人谓之燕防【陆玑诗疏】菖蒲益州云【説文】
　　楚谓竹皮曰箬【説文】
　　木槿齐鲁之间谓之王蒸【陆玑诗疏】
　　白蒿一名游胡北海人谓之旁勃【陆玑诗疏】
　　青蒿荆豫之间汝南汝隂皆曰□【陆玑诗疏】荆楚之间谓蒿为□【孙炎注释草】
　　菲幽人谓之芴尔雅又谓之葸菜今河内人谓之宿菜【陆玑诗疏】
　　汉中小爪曰瓞【舍人注释草】
　　雚芄一名萝藦幽州人谓之雀瓢【陆玑诗疏】
　　天门冬一名颠勒麦门冬秦名羊韭齐名爱韭楚名马韭越名羊蓍一名禹葭一名禹余粮【尔雅疏引本草】
　　宋卫之间谓华僷【説文】
　　齐谓芌为莒【説文】
　　江东呼华为荂【郭注释草】
　　草冬生不死者楚人名之曰宿莽【王逸离骚经章句又九章章句楚人名冬生草曰宿莽】
　　防楚谓之芰秦谓之薢茩【説文　字林楚人名蔆曰芰郭注释草云防关西谓之薢茩　王逸离骚经章句芰防也秦人曰薢茩】
　　莕接余江东食之亦呼莕【郭注释草】
　　莤蔓于多生水中一名轩于江东呼莤【郭注释草】
　　西方人呼蒲为莞蒲江东谓之苻离西方亦名蒲中茎为蒚【郭注释草】
　　荷别名芙蓉江东呼荷【郭注释草　疏云北方人便以藕为荷亦以莲为荷蜀人以藕为茄或用其母为华名或用根子为母叶号此皆名相错习俗传误失其正体者也】
　　莙似薻叶大江东呼为马薻【郭注释草】扶风人为之藻聚【陆玑诗疏】
　　萍江东谓之薸【郭注释草】
　　蒹似萑而细髙数尺江东呼为薕【郭注释草　陆玑云薍或谓之荻至秋坚成则谓之萑其初生三月中其心挺出其下本大如箸上鋭而细州人谓之马尾】
　　菼似苇而小实中江东呼为乌蓲【郭注释草　陆玑云青徐人谓之薕兖州辽东通语也】
　　江东呼芦笋为□【郭注释草】
　　江东呼藕经绪如指空中可啖者为茇茭【郭注释草】
　　茆江南人名之曰菜【诗思乐释文引郑小同】
　　鸡头水中芡幽州谓之鴈头【许慎淮南子説山训注】
　　蔐苗荻秀楚人谓之蔐蔐读敌战之敌幽冀谓之荻苕也【许慎淮南子説林训注】
　　荆州曰梅州曰柟【孙炎注释木】
　　杻似棣材中车辋关西呼杻子一名土橿【郭注释木】汲山下人或谓之牛筋或谓之檍【陆玑诗疏】
　　栵江东呼为栭栗【郭注释木】
　　南人呼桂厚皮者为木桂【郭注释木】
　　江东呼櫐为藤似葛而麤大【郭注释木】
　　欇今虎豆纒蔓林树而生荚有毛刺今江东呼为防欇【郭注释木】
　　江东呼枣大而鋭生者为壶壶犹瓠也【郭注释木】
　　唐棣似白杨今江东呼夫栘【郭注释木】
　　槚一名荈蜀人名之苦荼【郭注释木】
　　栈木橿木也江东呼木觡【郭注释木】
　　莍萸子聚生成房貌江东亦呼莍【郭注释木】
　　秦人谓柞栎为栎河内人谓木蓼为栎【陆玑诗疏】
　　青齐沇冀谓木细枝曰【説文】
　　江南橦材其实谓之柍【説文】
　　三辅人谓休华树下为茠楚人树上大本小如车盖状如越【许慎淮南子精神训注】
　　关中俗谓桑榆孽生为葆【史记天官书集解引如淳】
　　螗一名蝘虭青徐人谓之螇螰【陆玑诗疏】三辅以西为蜩梁宋以东谓蜩为蝘【舍人注释虫】俗呼为胡蝉江南谓之螗蛦蠽江东呼为茅截【郭注释虫】
　　蠰江东呼为齧发【郭注释虫】
　　蜉蝣一名渠略南阳以东曰蜉蝣梁宋之间曰渠略【舍人注释虫】
　　蛂田虫也大如虎豆緑色今江东呼黄蛢【郭注释虫】
　　蟋蟀楚人谓之王孙幽人谓之趣织【陆玑诗疏】
　　今人谓蝗子为螽子兖州人谓之螣【陆玑诗疏　许慎淮南本经训注蛩兖州谓之螣】
　　蜇螽幽州人谓之蝽箕蝽箕即蝽蝗类也土螽一名蠰谿今谓之土□江南呼虴蛨又名蚱蜢【陆玑诗疏】
　　螼蚓江东呼寒蚓【郭注释虫】
　　蟷蜋有斧虫江东呼为石蜋【郭注释虫】
　　虹蛵或曰即蜻蚙也江东呼狐梨【郭注释虫】
　　青州人呼蛓为蛅蟴【郭注释虫】
　　螒如蝗而斑色毛翅数重其翅正赤幽州人谓之蒲错【陆玑诗疏】
　　齐人呼螘为蛘【郭注释虫】
　　防鼄江东呼为蝃蝥【郭注释虫】
　　蠭飞虫螫人者其形大在地中作房而啖其子者名土蠭又名马蠭今荆巴间呼为蟺其形差小在树上作房者名木蠭亦食其子【説文】
　　蟏蛸一名长脚荆州河南人谓之喜母幽州人谓之亲客【陆玑诗疏】
　　螲蟷似防鼄在穴中有盖今河北人呼蛈蝪【郭注释虫】镻蝮属大眼最有毒今淮南人呼蝁子【郭注释鱼】
　　江淮以南曰蝮江淮以北曰虺【舍人注释鱼】
　　江东呼两头蛇为越王约发亦名弩【郭注释地】
　　齐谓蛭曰虮【説文】
　　汝南名蚕盛曰卙【説文】
　　秦谓蝉蜕曰蛩【説文】
　　秦晋谓之蜹楚谓之蚑【説文】
　　益州部谓螾曰坥【説文】
　　鳣江东呼为黄鱼【郭注释鱼】
　　江东通呼鮎为鮧【郭注释鱼】
　　鮂即白鯈鱼江东呼为鮂【郭注释鱼】
　　青州呼小鲡为鮵呼虾鱼为鰝【郭注释鱼】
　　鱦小鱼江东亦呼鱼子未成者为鱦【郭注释鱼】
　　鲔益州人谓之鳣鲔大者为王鲔小者为鮛鲔一名鮥东莱辽东人谓之尉鱼或谓之仲明【陆玑诗疏】建平人呼鮥子【郭注释鱼】
　　鯦海鱼也今江东呼其最大长三尺者为当魱【郭注释鱼】鱊鮬鳜鯞小鱼也似鲋子而黒俗呼为鱼婢江东呼为妾鱼【郭注释鱼】
　　江东呼鲂鱼为鳊一名魾【郭注释鱼】
　　江东呼水中蛭虫入人肉者为虮【郭注释鱼】
　　比目鱼江东又呼为王余鱼【郭注释地】
　　鼁蟾诸似虾蟆居陆地淮南谓之去蚊【郭注释鱼】
　　齐鲁之间谓鼃为蝈【周礼蝈氏注】
　　江东呼蚌长而狭者为蠯【郭注释鱼】
　　摄小也腹甲曲折解能自张闭好食蛇江东呼为陵【郭注释鱼】
　　鲝藏鱼也南方谓之黔北方谓之鲝【説文】
　　蚚马蚿也幽冀谓之秦渠蚚读奚径之径【许慎淮南子时则训注】螭若龙而黄北方谓之地蝼【説文】
　　蛤秦谓之牡厉【説文】
　　小鸠一名防鸠幽州人或谓之鷱瞗梁宋之间谓之佳州人亦然【陆玑诗疏】
　　鶌鸠似山鹊而小短尾青黒色多声今江东亦呼为鹘鸼【郭注释鸟】
　　鸤鸠今之布谷也江东呼为获谷【郭注释鸟】梁宋之间谓布谷为鴶鵴一名击谷一名桑鸠【陆玑诗疏】
　　鷑鸠小黒鸟鸣自呼江东名为乌鵙【郭注释鸟】
　　瞗鸠雕类今江东呼之为鹗【郭注释鸟】幽州谓之鸷【陆玑诗疏】江东呼鸺鹠为鵋防亦谓之鸲鵅【郭注释鸟】
　　鴗小鸟也青似翠食鱼江东呼为水狗【郭注释鸟】
　　鹨大如鷃雀色似鹑好髙飞作声今江东名之曰天鹨【郭注释鸟】
　　鵅水鸟也似鶂而短颈腹翅紫白背上緑色江东呼乌□【郭注释鸟】
　　舒鴈今江东呼【郭注释鸟】
　　鷣鹞也江东呼之为鷣善捉雀因名云【郭注释鸟】
　　鳭鹩江东呼芦虎似雀青斑长尾【郭注释鸟】
　　防鸰颈下黒如连钱杜阳人谓之连钱【陆玑诗疏】
　　鸒斯鸦乌也小而多羣腹下白江东亦呼为鹎鸟【郭注释鸟】秦谓之雅【説文】
　　鴽防也青州呼鴾母【郭注释鸟】
　　燕燕齐人呼鳦【郭注释鸟　説文齐鲁谓之乙取其鸣自呼】
　　鸱鸮幽人或谓之鸋鳺或曰巧妇或曰女匠关东谓之过羸关西谓之桑飞或谓之韈雀或曰巧女【陆玑诗疏】鸍似鸭而小长尾背上有文今江东亦呼为鸍【郭注释鸟】鴢似鳬脚近尾略不能行江东谓之鱼防【郭注释鸟】
　　黄鸟黄鹂留也或谓之黄栗留幽州人谓之黄鸎一名仓庚一名商庚一名鵹黄一名楚雀齐人谓之搏黍【陆玑诗疏】
　　鷏似乌而大黄白杂文鸣如鸽声今江东呼为蚊母俗説此鸟常吐蚊因以名云【郭注释鸟】
　　伊洛而南素质五彩皆备成章曰翚江淮而南青质五彩皆备成章曰鹞南方曰东方曰鶅北方曰鵗西方曰鷷【尔雅释鸟】
　　鹭齐鲁之间谓之舂鉏辽东乐浪呉人皆谓之白鹭【陆玑诗疏】
　　自关而西谓枭为留离【陆玑诗疏】
　　隼鹞属也齐人谓之击征或谓之题肩或谓之雀鹰【陆玑诗疏　仪礼大射仪注齐鲁之间名题肩为正】
　　楚人命鸮曰服【史记贾生列传　集解引荆州记云巫县有鸟如雌鸡其雄为鸮楚人谓之服】鸧鸹也今关西呼为鸹鹿山东通谓之鸧鄙俗名为错落错者亦言鸧声之急耳又谓鸹将鸹鹿鸹将皆象其鸣声也【汉书司马相如传注】
　　雗雉今白□也江东呼白雗亦名白雉【郭注释鸟】
　　鸟受食之处别名嗉今江东呼粻【郭注释鸟】
　　江东呼鸡少者曰僆【郭注释畜】
　　鵻礼秦人谓之祀祝【许慎淮南子説林训注】
　　楚人谓虎为菟【宣四年左传　説文作乌防汉书叙传作于檡】
　　豕子猪江东呼豨【郭注释兽　汉书髙祖纪注邓展曰东海人名猪曰豨许慎淮南本经训注楚人谓豕为豨】
　　渔阳呼猪大者为防【郭注释畜】
　　鼰鼠身长须而贼秦人谓之小驴【尔雅释兽】
　　江东呼貉为【郭注释兽】
　　貔似虎或曰似熊一名执夷一名白狐辽东人谓之白罴【陆玑诗疏】
　　罴关东呼曰貑罴【郭注释兽】
　　魋如小熊窃毛而黄建平山中有此俗呼为赤熊【郭注释兽】鼬似鼦赤黄色大尾啖鼠江东呼为鼪【郭注释兽】
　　鼫鼠形大如鼠头似兔尾有毛青黄色好在田中食粟豆关西呼为鼩鼠【郭注释兽】
　　江东呼防马为隲【郭注释畜】
　　青州呼犊为□【郭注释畜】
　　齐人谓麇为獐【考工记绩人注】青州人谓之麕【陆玑诗疏】楚人谓麋为麃【史记今上本纪集解引韦昭】
　　南越名犬獶獀【説文】
　　陇西谓犬子为犹【説文】
　　狒狒北方谓之吐喽【周书王防説文作土蝼】
　　夔一足越人谓之山缫【韦昭注国语】
　　南昌谓犬善逐菟草中为莽【説文】
　　临淮人谓野猪所寝为橧【某氏注释兽】
　　江东呼齝为齥名咽为齸【郭注释兽】
　　三辅説牛蹄处为躅【汉书斑嗣传音义】
　　周人谓鼠未腊者朴【战国秦策】
　　秦人犹摇声相近【礼记乐记注】
　　兖冀言歌声如柯【释名】
　　齐人言殷声如衣【礼记中庸注】
　　其语助也齐鲁之间声如姬【尚书西伯戡黎疏引郑注】
　　蜀人言摋曰【考工记轮人注引郑司农】
　　齐人以献为莎【周礼司尊彛注】
　　俗语斯白之字作鲜齐鲁之间声近【毛诗瓠叶笺】
　　汝颍言贵声如归徃之归也【释名】
　　周秦之人读至为实【礼记杂记注】
　　献读为摩莎之莎齐语【周礼司尊彛注】
　　越人谓死曰札【周礼司阙郑司农注】











　　续方言卷下
