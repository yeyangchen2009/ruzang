　　钦定四库全书　　　　　经部十
　　九经补韵　　　　　　　小学类三韵【书之属】提要
　　臣等谨案九经补韵一卷宋杨伯嵒撰伯嵒字彦思号泳斋自称代郡人然南宋时代郡已属金葢署郡望也淳祐间以工部郎守衢州宋时礼部韵畧自景祐中丁度修定颁行与九经同列学官莫敢出入其有増加之字必奏请详定而后入然所载续降六十三字补遗六十一字犹各于字下注明其音义弗顺及丧制所出者仍不得奏请入韵故校以广韵集韵所遗之字颇多伯嵒是书葢因官韵漏畧拟摭九经之字以补之周易尚书各一字毛诗六字周礼礼记各三十一字左传五字公羊传孟子各二字凡七十九字各注合添入某韵内或某字下又附载音义弗顺丧制所出者八十八字葢当时于丧制一条拘忌过甚如檀弓何居之居本为语词亦以为涉于凶事不敢入韵故附载之然自序称非敢上于官以求増补则并所列应补之字亦未行用也其书考据经义精确者颇多惟其中如周礼司尊彛修爵之修音涤礼记聘义孚尹之孚音浮之类乃古字假借不可施于今韵又如诗泮水之黮字周礼占人之簭字公羊传成五年之防字乃重文别体与韵无闗一概拟补未免少失断限耳乾隆四十四年十月恭校上
　　总纂官臣纪昀臣陆锡熊臣孙士毅
　　总　校　官臣陆费墀



　　九经补韵原序
　　字学淹废已久学者无以寤疑辩惑仆性嗜古癖书传因渉猎诸经训释或同字殊音或假音如字若此者众韵书率多不载窃有惑焉如礼部韵一书政为声律举子设绍兴间三山黄进士尝补选进上乃亦阙畧弗偹近嘉禾吴教杜复申明仅増三字仆之惑滋甚盖若礼记敛般请以机封毛诗猗傩其枝之类庸可诿曰是丧制所出非程文所当用或音义弗顺非韵语所可押至如周礼舍采合舞之为释菜毛诗鳣鲔发发之为鱍鱍皆足正后学之传讹助文场之窘步一切置之可乎廼即经释搜罗萃为一编非敢上于官以求增补亦非敢淑诸人以侈见闻姑藏家塾以击防昧博识君子幸勿我诮嘉定十有七年冬十月几望代郡杨伯嵒彦瞻序



　　钦定四库全书
　　九经补韵
　　宋　杨伯嵒　撰
　　周易
　　假【更白　家人　王假有家切　　合于入声二十陌韵内添入】
　　尚书
　　夹【音协　禹贡　夹右碣石合于入声三十帖协字下添入】
　　毛诗
　　殷【音隠　殷其靁合在上声十九隠隠字下磤亦作丨】发【补末　硕人　鳣鲔发发反　　合在入声十三末鱍字下亦作丨】
　　摧【采卧　鸳鸯　槯之秣之切　　合于去声三十九过韵内添入】
　　揄【音由　生民　或舂或揄合于下平声十九尤由字下添入】
　　假【音格　烝民　昭假于下合于入声二十陌格字下添入】
　　黮【时审　泮水　食我桑黮反　　合在上声四十七寝甚字下葚亦作丨】
　　周礼
　　苦【音古　天官下典枲　受苦功合于上声十姥古字下添入】
　　槀【读为　地官上　槀人犒　　合在去声三十七号犒字下亦作丨】肆【托厯　地官上大司徒　羞其肆反　　合扵入声二十三锡韵内添入】
　　政【音征　地官上小司徒　施其职而平其政合在下平声十四淸征下添入】奠【音定　地官下贾师　展其成而奠其贾合于去声四十六径定字下添入】
　　列【禄计　地官下稻人　以列舍水切　　合于去声十二霁韵内添入】
　　果【读为　春官上大宗伯　则摄而载果裸　　合在去声二十九换裸字下亦作丨】甸【音田　春官上小宗伯　若大甸合在下平声一先畋字下亦作丨】
　　貍【亡皆　春官上郁人　遂貍之反　　合于上平声十四皆韵内添入】
　　脩【读为　春官上司尊彛　凡酒脩酌涤　　合在入声二十三锡涤字下亦作丨】舍【音释　春官下大胥　春入学舍采合舞合在入声二十二昔释字下亦作丨】簭【音筮　春官下占人　以八簭占八颂合在去声十二祭筮字下亦作丨】
　　弥【音敉　春官下小祝　弥烖兵合在上声四纸弭字下亦作丨】
　　樊【步干　春官下巾车　锡樊缨十有再就反　　合于上平声二十六欢韵内添入】
　　条【读为　春官下巾车　革路龙勒条缨绦　　合在下平声六豪绦字下亦作丨】
　　前【子践　春官下巾车　前樊鹄缨反　　合于上声二十八狝韵内添入】
　　绳【音孕　秋官下薙氏　秋绳而芟之合于去声四十七证孕字下添入】
　　庐【读为　冬官上　秦无庐纑　　合于上平声十一模纑字下添入】
　　戚【将六　冬官上　无以为戚速也反　　合于入声一屋韵内添入】
　　眼【鱼恳　冬官上轮人为轮　欲其眼也反　　合于上声二十二狠韵内添入】
　　卑【音婢　冬官上轮人为盖　上欲尊而宇欲卑合于上声四纸婢字下添入】颀【读为　冬官上辀人　辀欲颀典恳　　合于上声二十二狠恳字下添入】
　　典【读为　冬官上辀人　辀欲颀典殄　　合于上声二十七铣殄字下添入】
　　属【读为　冬官上函人　犀甲七属注　　合于去声十遇注字下添入】
　　空【音孔　冬官上函人　眡其钻空合于上声一董孔字下添入】
　　栏【音练　冬官上慌氏　以栏为灰合于去声三十二霰练字下添入】
　　笴【读为　冬官下矢人　以其笴厚槀　　合于上声三十二皓槀字下添入】
　　奠【读为　冬官下匠人为沟洫　凡行奠水停　　合于下平声十五青停字下添入】
　　昔【读为　冬官下弓人为弓　老牛之角紾而昔错　　合于入声十九铎错字下添入】畏【音隈　冬官下弓人为弓　畏也者必挠合于上平声十五灰隈字下添入】
　　校【读为　冬官下弓人为弓　茭解中有变焉故校绞　　合于上声三十一巧绞字下添入】
　　礼记
　　敖【五报　曲礼上　　不可长切　　合在去声　十七号傲字下亦作丨】缮【吉政　曲礼上　急缮其怒反　　合于去声四十五劲韵内添入】
　　载【音戴　月令　载青旂合于去声十九代戴字下添入】
　　术【音遂　月令　审端径术合于去声六至遂字下添入】
　　鲜【音献　月令　天子乃鲜羔开冰合于去声二十五愿献字下添入】
　　疆【其丈　月令　可以美土疆反　　合于上声三十六养韵内添入】
　　禘【音药　郊特牡　飨禘有乐合于入声十八药药字下添入】
　　盐【音艳　郊特牡　而流示之禽而盐诸利合于去声五十五艳艳字下添入】
　　温【于运　内则　柔色以温之反　　合于去声二十三问韵内添入】
　　有【音又　内则　三王有乞言合于去声四十九宥又字下添入】
　　幽【幼纠　玉藻　一命緼韨幽衡反　　合于上声四十六黝韵内添入】
　　袆【音鞠　玉藻　再命袆衣合于入声一屋鞠字下添入】
　　辨【读为　玉藻　立容辨卑毋讇贬　　合于上声五十琰贬字下添入】
　　顚【读为　玉藻　盛气颠实扬休阗　　合于下平声一先田字下添入】
　　宾【必刃　玉藻　必与公士为宾也反　　合于去声二十一震韵内添入】
　　皇【音往　少仪　齐齐皇皇合于上声三十六养往字下添入】
　　匪【芳非　少仪　匪匪翼翼反　　合于上平声八微韵内添入】
　　美【音仪　少仪　鸾和之美合于上平声五支仪下添入】
　　区【古侯　乐记　草木茂区萌达反　　合于下平声十九侯韵内添入】
　　趋【音促　乐记　卫音趋数烦志合于入声三烛促字下添入】
　　数【音速　同前合于入声一屋速字下添入】
　　乔【音骄　乐记　齐音敖辟乔志合于下平声四宵骄字下添入】
　　横【古旷　乐记　号以立横反　　合于去声四十二宕韵内添入】
　　建【其展　乐记　名之曰建櫜反　　合于上声二十八狝韵内添入】
　　报【保毛　乐记　礼有报而乐有反反　　合于下平声六豪韵内添入】
　　肉【如又　乐记　廉肉节奏反　　合于去声四十九宥韵内添入】
　　羶【音馨　祭义　燔燎羶芗合于下平声十五青馨字下添入】
　　进【音馂　祭统　百官进彻之合于去声二十二稕馂字下添入】
　　几【音祈　哀公问　车不雕几合于上平声八微祈字下添入】
　　愁【子留　乡饮酒　秋之为言愁也反　　合于下平声十八尤韵内添入】
　　孚【音浮　聘义　孚尹防达合于下平声十八尤浮字下添入】
　　春秋
　　左氏传
　　众【音终　隠公元年　众父合于上平声一东终字下添入】
　　百【音陌　僖公二十八年　距跃三百曲踊三百合于入声二十陌陌字下添入】介【古贺　襄公八年　亦不使一介行李反　　合于去声三十八个韵内添入】
　　防【于金　昭公元年　赵孟视防反　　合于下平声二十一侵韵内添入】
　　爽【音霜　定公三年　有两肃爽焉合于下平声十阳霜字下添入】
　　公羊传
　　防【音流　成公五年　壅河三日不防合在下平声十八尤流字下亦作丨】曼【音蛮　哀公四年　晋人执戎曼子赤归于楚合于上平声二十七删蛮字下添入】
　　孟子
　　龙【音垄　公孙丑下　有私龙断焉合于上声二肿垄字下添入】
　　艾【音刈　万章　自怨自艾于桐合于去声二十废刈字下添入】
　　九经补韵终
　　音义弗顺丧制所出不可入韵者附于后
　　毛诗
　　猗【于可　隰有苌楚　猗傩其枝反】
　　作【侧虑　荡　侯作侯祝反】
　　疑【鱼陟　桑柔　靡所止疑反】
　　适【直革　殷武　勿予祸适反】
　　周礼
　　劀【音刮　天官下疡医　劀杀之齐】
　　坛【读为　夏官上大司马　暴内陵外则坛之墠】纲【读为　夏官上马质　纲恶马亢】
　　披【方寄　夏官下司士　作六军之士执披反】
　　方【音罔　夏官下方相氏　敺方良】
　　良【音两　夏官下方相氏　敺方良】
　　犮【畔末　秋官上　赤犮氏切】
　　冥【音觅　秋官下　冥氏】
　　焉【音夷　秋官下行夫　焉使则介之】
　　春【出允　冬官下梓人为侯　则春以功反】
　　羽【音戸　冬官下弓人为弓　弓而羽閷】
　　礼记
　　拘【古侯　曲礼上　以袂拘而退反】
　　桥【居庙　曲礼上　奉席如桥衡反】
　　辨【音遍　曲礼上　然后辨殽】
　　勿【音没　曲礼上　国中以策彗防勿驱】
　　绥【汤果　曲礼下　大夫则绥之反】
　　坛【音善　曲礼下　为坛位】
　　假【音遐　曲礼下　曰天王登假】
　　免【音问　檀弓上　檀弓免焉】
　　居【音姬　檀弓上　何居】
　　盖【戸腊　檀弓上　子盖言子之志于公乎反】
　　革【纪力　檀弓上　夫子之病革矣反】
　　从【音揔　檀弓上　尔毌从从尔】
　　厌【于甲　檀弓上　死而不吊者三畏厌溺反】
　　衡【华彭　檀弓上　今也衡缝反】
　　税【他外　檀弓上　小功不税反】
　　披【彼义　檀弓上　设披反】
　　纵【音揔　檀弓上　丧事欲其纵纵尔】
　　椑【蒲歴　檀弓上　君即位而为裨反】
　　舎【音释　檀弓下　有司以几筵舎奠于墓左】斯【音赐　檀弓下　我防也斯沾】
　　沾【音觇　檀弓下　我防也斯沾】
　　蒌【音栁　檀弓下　设蒌翣】
　　封【彼验　檀弓下　敛般请以机封反】
　　追【音退　檀弓下　文子其中追然】
　　耐【音能　礼运　故圣人耐以天下为一家】
　　朞【音忌　礼器　夏父弗綦逆祀而弗止也】
　　将【音牂　内则　炮取豚若将】
　　接【读为　内则　搂以太牢捷】
　　践【音翦　玉藻　弗身践也】
　　言【鱼斤　玉藻　二爵而言言斯反】
　　辟【婢支　玉藻　大夫素带辟垂反】
　　屈【音阙　玉藻　君命屈狄】
　　报【读为　丧服小记　报葬者报虞赴】
　　省【悉井　大传　省于其君反】
　　圂【音患　少仪　君子不食圂腴】
　　提【丁礼　少仪　离而不提心反】
　　敦【音纯　乐记　乐而敦和】
　　反【音及　乐记　武王克殷反商】
　　适【读为　杂记上　大夫讣于同国适者敌】
　　税【他唤　杂记上　夫人税衣防狄反】
　　差【七何　丧大记　御者差沐于堂上反】
　　伪【音帷　丧大记　加伪荒】
　　盍【音渇　坊记　相彼盍旦】
　　移【昌氏　表记　衣服以移之反】
　　纯【音全　投壶　二筭为纯】
　　僇【音六　大学　辟则为天下僇矣】
　　缗【音緜　大学　缗蛮黄鸟】
　　卒【音倅　燕义　庶子之卒】
　　春秋
　　左氏传
　　免【音问　桓公五年太子免】
　　渎【音且　桓公十二年　盟于句渎之丘】
　　税【土活　荘公九年　及堂阜而税之反】
　　辂【五稼　僖公十五年　辂秦伯反】
　　谷【奴口　僖公二十年　楚鬭谷于菟帅师伐随反】敛【音廉　僖公二十八年　盟于敛防】
　　棺【古患　僖公二十八年　棺而出之反】
　　泜【音雉　僖公三十三年　与晋师夹泜而军】呼【好贺　文公元年　呼役夫反】
　　郪【音西　文公十六年　盟于郪丘】
　　被【普皮　襄公十四年　乃祖吾离被苫葢切】
　　含【户暗　襄公十九年　而视不可含反】
　　具【求付　襄公二十五年　封具切】
　　税【读为　襄公二十七年　公丧之如税服终身繐】羮【音即　昭公十三年　不羮】
　　苑【于元　昭公二十年　苑何忌辞曰切】
　　党【音掌　哀公十一年　俟于党氏之沟】
　　公羊传
　　昧【亡结　隠公元年　公及邾娄仪父盟于昧反】来【力兮　庄公五年　倪黎来来朝反】
　　悕【音希　成公十六年　在招丘悕矣】
　　朾【勑丁　成公十八年　盟于虚朾切】
　　鹳【音权　昭公二十五年　有鹳鹆来巢】
　　谷梁传
　　傎【覩田　僖公二十八年　为已傎矣反】
　　痤【在禾　襄公二十六年　宋公杀其世子痤反】




　　九经补韵
　　礼部韵以畧言人多隘之而议欲増也自元祐国子博士孙谔陈乞添収继其后则黄启宗有补韵吴棫有补韵补音毛晃有増韵张贵谟有韵畧补遗近世黄子厚蒋全甫则又各有论説然疎者随韵补辑仅得一二详者至尽采子史苍雅方言欲増入二千六百五十五而难于行此礼部韵之所以至今未备也泳斋先生治衢之暇日揖任礼于柯山堂而语曰子见吾所篹九经补韵乎先生于书无不读而以经为根源补韵之作凡九经中字之假借音之防通考订分彚各疏其下若星象之错落于天而灿然以明平斋洪端明所谓杜门论著佳哉者此也平斋欲着语而后弗果他日上之朝而颁行于礼部使后世知国家之淑士以经则岂但为声韵之助任礼敢写平斋之志而系于后淳祐四年十一月初吉日门生文林郎充衢州州学教授俞任礼谨题


