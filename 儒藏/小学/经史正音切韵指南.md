　　钦定四库全书　　　　　经部十
　　经史正音切韵指南　　　小学类三【韵书之属】提要
　　臣等谨案经史正音切韵指南一卷元刘鉴撰鉴字士明自署闗中人闗中地广不知隶籍何郡县也切韵必宗等子司马光作指掌图等韵之法于是始详鉴作是书即以指掌图为粉本而参用四声等子増以格子门法于出切行韵取字乃始分明故学者便之至于开合二十四摄内外八转及通广局狭之异则鉴皆畧而不言殆立法之初已多挂碍纠纷故姑置之耶然言等韵者至今多称切韵指南今姑録之用备彼法沿革之由原本末附明释真空直指玉钥匙一卷验之即真空篇韵贯珠集中之第一门第二门又若愚直指门法一卷词旨拙涩与贯珠集相等今并删不録焉乾隆四十六年十一月恭校上
　　总纂官臣纪昀臣陆锡熊臣孙士毅
　　总　校　官　臣　陆　费　墀













　　经史正音切韵指南序
　　声韵之学其来尚矣凡穷经博史以声求字必得韵而后知韵必得法而后明法必得传而后通诚诸韵之总括订字之权衡也虽五土之音均同一致孰不以韵为则焉但能归韵母之横竖审清浊之重轻即知切脚皆有名声音妙用本乎自然若以浮浅小法一槩求切而不究其源者予亦未敢轻议其非但恐施于诵读之间则习为蔑裂矣略如时忍切肾字时掌切上字同是浊音皆当呼如去声郤将上字呼如清音赏字其蹇切件字其两切□字亦如去声又以强字呼如清音□丘仰切字然则亦以时忍切如哂字其蹇切如遣字可乎倘因碍致思而欲叩其详者止是清浊之分也又如符羁切如肥字本是皮字都江切如当字本是□字士鱼切如殊字本是锄字详里切如洗字本是似字此乃门法之分也如是误者岂胜道耶其鸡称赍癸称贵菊称韭字之乃方言之不可凭者则不得已而姑从其俗至读圣贤之书首贵乎知音其可不稽其本哉其或稽者非口授难明幸得传者归正随谬者成风以致天下之书不能同其音也故仆于暇日因其旧制次成十六通摄作检韵之法析繁补隙详分门类并私述关六段总括诸门尽其蕴奥名之曰经史正音切韵指南与韩氏五音集韵互为体用诸韵字音皆由此韵而出也末兼附字音动静愿与朋友共之庶为斯文之一助云尔至元二年嵗在丙子良月关中刘鉴士明自序








　　钦定四库全书
　　经史正音切韵指南
　　元　刘鉴　撰
　　分五音
　　见溪羣疑是牙音
　　端透定泥舌头音　　　　　知彻澄娘舌上音
　　帮滂并明重唇音　　　　　非敷奉微轻唇音
　　精清从心邪齿头音　　　　照穿牀审禅正齿音
　　晓匣影喻是喉音　　　　　来日半舌半齿音辨清浊
　　端见纯清与此知　　　　　精随照影及帮非
　　次清十字审心晓　　　　　穿透滂敷清彻溪
　　全浊羣邪澄并匣　　　　　从禅定奉与牀齐
　　半清半浊微娘喻　　　　　疑日明来共八泥明等第
　　端精二位两头居　　　　　知照中间次第呼
　　来晓见帮居四等　　　　　日非三等外全无交互音
　　知照非敷逓互通　　　　　泥娘穿彻用时同
　　澄牀疑喻相连属　　　　　六母交参一处穷检篇韵法
　　篇中类出韵中字　　　　　韵内分开篇内音
　　见字求声篇内检　　　　　知声取字韵中寻检篇卷数捷法
　　一序二见溪　　三内是羣疑　　端透泥定四澄娘彻五知　　帮滂六内取　　明并七为基非敷微八奉　　精清从九归　　心邪十内有照穿牀十一　　审禅行十二　　晓匣影十三喻母俱十四　　来日十五宜
　　总括五姓分配例
　　见等牙肝角木东　　　　　舌心徴火喻南风
　　北方肾水羽唇下　　　　　西面商金肺齿中
　　喉按土宫脾戊巳　　　　　西南兼管日来同
　　后进未明先哲意　　　　　轩辕格式为君明订五脏锱铢之例
　　四斤四两属牙肝　　　　　心重十二两舌间
　　唇肾一斤零一两　　　　　三斤三两肺中编
　　二斤十四喉脾类　　　　　六两半心徴半连
　　日肺一斤九两半　　　　　心肝脾肺肾俱全









<经部,小学类,韵书之属,经史正音切韵指南,经史正音切韵指南>
<经部,小学类,韵书之属,经史正音切韵指南,经史正音切韵指南>
<经部,小学类,韵书之属,经史正音切韵指南,经史正音切韵指南>
<经部,小学类,韵书之属,经史正音切韵指南,经史正音切韵指南>
<经部,小学类,韵书之属,经史正音切韵指南,经史正音切韵指南>
<经部,小学类,韵书之属,经史正音切韵指南,经史正音切韵指南>
<经部,小学类,韵书之属,经史正音切韵指南,经史正音切韵指南>
<经部,小学类,韵书之属,经史正音切韵指南,经史正音切韵指南>
<经部,小学类,韵书之属,经史正音切韵指南,经史正音切韵指南>
<经部,小学类,韵书之属,经史正音切韵指南,经史正音切韵指南>
<经部,小学类,韵书之属,经史正音切韵指南,经史正音切韵指南>
<经部,小学类,韵书之属,经史正音切韵指南,经史正音切韵指南>
<经部,小学类,韵书之属,经史正音切韵指南,经史正音切韵指南>
<经部,小学类,韵书之属,经史正音切韵指南,经史正音切韵指南>
<经部,小学类,韵书之属,经史正音切韵指南,经史正音切韵指南>
<经部,小学类,韵书之属,经史正音切韵指南,经史正音切韵指南>
<经部,小学类,韵书之属,经史正音切韵指南,经史正音切韵指南>
<经部,小学类,韵书之属,经史正音切韵指南,经史正音切韵指南>
<经部,小学类,韵书之属,经史正音切韵指南,经史正音切韵指南>
<经部,小学类,韵书之属,经史正音切韵指南,经史正音切韵指南>
<经部,小学类,韵书之属,经史正音切韵指南,经史正音切韵指南>
<经部,小学类,韵书之属,经史正音切韵指南,经史正音切韵指南>
<经部,小学类,韵书之属,经史正音切韵指南,经史正音切韵指南>
<经部,小学类,韵书之属,经史正音切韵指南,经史正音切韵指南>















　　经史正音切韵指南
